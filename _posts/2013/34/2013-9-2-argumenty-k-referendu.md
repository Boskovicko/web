---
title: Argumenty k referendu o sportovní hale
authors:
    - Vladimír Valtr
    - Martin Charvát
category: napsali nám
tags:
- Boskovice
- sportovní hala
- referendum
- 34-2013
---

Dělí nás již jen 3 týdny od prvního referenda v Boskovicích. Od návrhu referenda uteklo hodně času. Dalo spoustu práce obejít tolik Boskováků, abychom mohli podat návrh referenda na MěÚ Boskovice. Spousta lidí nám pomáhala, a pro ty všechny teď přijde rozhodnutí. Mám opakovat argumenty? Raději ano.

Sportovní halu na Slovákové nechce nikdo z okolí haly a spousty dalších lidí. Proč?

1. Hala nepatří do bytové zástavby. 
2. V lokalitě je už dnes nedostatek parkovacích míst. 
3. Tyto argumenty jsme uváděli již u petice v roce 2006. Ale radnice je nechce slyšet. 
4. Dost divná finanční politika úřadu. Hala, která měla bez DPH stát 57 miliónů Kč, je najednou vysoutěžena za 38 milionů. A už není prý nutné brát úvěr, který byl dříve nutný.
5. Ale projekt se nezměnil! Selský rozum říká, že to není normální, něco se musí někde ušetřit. Na čem? Na základech, na zdivu, na střeše!
6. A pak to dopadne jako s koupalištěm, bazénem nebo zimním stadionem. Překročení nákladů a nedokončení projektu je sportovní disciplína naší radnice. I cyklostezka byla překročena na nákladech.
7. Podmínky pro založení stavby jsou špatné. Je tam spodní voda. Vedlejší škola a činžáky na Slovákové jsou na pilotech! A to jsou miliony při zakládání stavby. 
8. Aby radnice mohla projekt prosadit, tak její radní mluvčí (nebo redaktor) lže v Radničních listech, jako když tiskne. A noviny, které financuje stát pro všechny lidi, jsou úřadem zneužívány k jeho manipulaci s lidmi. 
9. Ona psychologie, pokud je používána mravně a pomáhá lidem, je dobrý pomocník. Ale když ji někdo zneužije pro svou ideologii, tak to je špatné.

Proč náš úřad lpí na této stavbě, když je známo, že to v této lokalitě uškodí? Oni se odvolávají, že mají mandát. Ale ten jim končí. Tak to má být stavba natruc. Po nás potopa. Tak je vidíme.