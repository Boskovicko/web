---
title: Vyčistili koryto potoka
authors: Marek Osouch
category: zpravodajství
tags: Žďárná voda 45-2013
---

Potok ve Žďárné už nehrozí možným vylitím v případě prudkých dešťů. Správce potoka, kterým jsou Lesy ČR, se rozhodl během letních měsíců vyčistit více než dvou set metrový úsek potoka od nánosů bahna a trávy, a zlepšit tak jeho průtok. Navíc byly zpevněny opěrné zdi koryta. „Obec uhradila šestnáct tisíc korun za opravu opěrných zdí pod mosty, neboť tyto úseky nebylo možné zahrnout do dotačního titulu,“ uvedla starostka Žďárné Radomíra Hénková. Celkem čištění a oprava koryta přesáhla jeden milion korun.
