---
title: Vlastimil Hebelka skončil osmý
author: Lubomír Slezák
category: sport
tags: Boskovice golf 45-2013
---

Ve španělském Las Colinas byly vyhlášeny výsledky letošního Order of Merit hendigolfové evropské série.

Reprezentanti CZDGA (Česká golfová asociace hendikepovaných) dosáhli v letošních evropských turnajích na skvělá umístění a v celkovém hodnocení obhájili výborné výsledky z minulých let. Tour se v tomto roce hrála na hřištích v Anglii, České republice, Holandsku a Finsku.

Miroslav Lidinský zvítězil v kategorii B, Michal Hošna v kategorii C stableford. František Hes v kategorii B obsadil 24. místo. V kategorii C stableford byl Tomáš Prouza 5., Vlastimil Hebelka (Boskovice) 8., Jáchym Bém 9., Pavel Kamír 12. a Michal Sobota 15.

Ve dnech 7. až 9. listopadu se konala týmová soutěž. Reprezentanti CZDGA se zúčastnili zápolení týmů poprvé a jejich obrovským úspěchem je 5. místo stablefordového týmu ve složení Aleš Süsser, Pavel Kamír a Vlastimil Hebelka.