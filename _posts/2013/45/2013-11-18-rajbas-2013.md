---
title: Blansko zve na Rajbas 2013
author: MK
category: kultura
tags: Blansko 45-2013
---

Už 15. ročník [cestovatelského festivalu](http://www.festivalrajbas.cz) s pestrým programem proběhne od 22. do 24. listopadu v Dělnickém domě v Blansku. Po dobu tří dnů plných filmů, dobrodružství, prezentací, koncertů, workshopů a soutěží je možné se setkat s více než dvaceti hosty z řad outdoorových sportovců a cestovatelů. Mezi nimi nebude chybět Lenka Klicperová, Petr Horký, Mirek Náplava, Martin Strouhal, Patrik Jakl, Marek Audy a Honza Vlasák. „Rajbas navštěvuji pravidelně již deset let, poslední tři roky jezdím na tuto bezvadnou akci s celou rodinou. Každý si tam najde to své. Děti se nejvíce těší na soutěž NaFest, já dávám přednost prezentacím ze zajímavých cest. Také je to příležitost setkat se s přáteli, které jinak často nepotkám,“ uvedl Zdeněk Krajíček.