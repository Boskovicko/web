---
title: Fotbalová sezóna bude mít zimní přestávku
author: Lubomír Slezák
category: sport
tags:
- okres Blansko
- fotbal
- 45-2013
---

Fotbalový fanoušek mohl jít minulý víkend v tomto roce na mistrovská utkání naposledy. Divize předehrávala první jarní kolo, stejně jako krajský přebor, v nižších soutěžích se hrála jen předešlá odložená utkání.

Divize: Rosice – Blansko 3:1 (1:1), 38. Živný, 52. Malata, 54. Pšikal – 25. Trtílek. Blansko: Juran – Gromský, Daněk, Maška, Müller, Vágner, Pokorný (84. Michálek), Presl (46. Nečas), Horáček, Buchta (57. Hepp), Trtílek (72 Hansl).

Rosice porazily Blansko stejným výsledkem, kterým prohrály v Blansku v úvodním zápase soutěže. 

Od začátku prvního poločasu se hrálo převážně na polovině hostí. Domácí ale nevyužili tři velké šance a tak udeřilo na druhé straně. Ve 25 minutě u poloviny hřiště vybojoval míč Buchta, přihrál rozběhnutému Trtílkovi, který s přehledem obhodil vybíhajícího Lengála. Rosice vyrovnaly ve 38. minutě, když Živný prostřelil všechny hráče mezi ním a brankou.

O osudu utkání rozhodl začátek druhého poločasu a dva slepené góly. V 52. minutě Malata tvrdě vystřelil přesně do pravého horního rohu branky, za dvě minuty stejný hráč trefil z přímého kopu pouze zeď, odražený míč se dostal k Pšikalovi a ten akci s přehledem zakončil.

Od 60. minuty se hra opticky vyrovnala, ale hosté si vypracovali jen minimum šancí. Pokorný těsně minul levou tyč Lengálovy branky a přímý kop zahrál Müller do zdi. Rosice si tak po zásluze připsaly tři body.

Další výsledky: Vrchovina – Pelhřimov 2:0 (1:0), Líšeň – Uherský Brod 1:2 (1:1), Velké Meziříčí – Napajedla 1:0 (1:0), Stará Říše – Hodonín 2:1 (0:0), Vyškov – Polná 2:0 (1:0), Tasovice – Bystřice 2:2 (2:0).

1. Vyškov 16 10 5 1 32:12 35 
2. Rosice 16 10 2 4 32:19 32 
3. V. Meziříčí 16 9 3 4 25:16 30 
4. Líšeň 16 8 4 4 28:15 28 
5. Polná 16 8 4 4 30:25 28 
6. Vrchovina 16 7 4 5 17:14 25 
7. Pelhřimov 16 6 3 7 27:29 21 
8. Stará Říše 16 5 6 5 19:21 21 
9. Bystrc 15 5 5 5 25:24 20 
10. Hodonín 16 4 8 4 16:19 20 
11. Uh. Brod 16 5 5 6 17:24 20 
12. Blansko 16 4 6 6 24:25 18 
13. Tasovice 16 3 4 9 18:26 13 
14. Napajedla 16 3 3 10 15:27 12 
15. Bohunice 15 3 3 9 18:32 12 
16. Bystřice 16 2 5 9 13:28 11 

### Krajský přebor

Rajhrad – Ivančice 0:2 (0:1), Ráječko – M. Krumlov 2:2 (1:0), IE Znojmo – Bosonohy 1:1, Rousínov – Vojkovice 1:3 (0:2), Kuřim – Ratíškovice 2:1 (1:1), Bzenec – Novosedly 0:1 (0:1), Sparta Brno – Mutěnice 2:2 (1:2), Jevišovice – Kyjov 4:3 (1:0). 

V tabulce jsou první Mutěnice se sedmibodovým náskokem před celkem Vojkovic. Ráječko přezimuje na čtvrtém místě.

### I. A, sk. A

Soběšice – Boskovice 0:4 (0:3), Martínek, Fadrný, Stara, Přikryl. Boskovice: Čech – Černý, Müller, Václavek, Kolář, Horák Jan, Přikryl, Koudelka (63. Horák Michal), Stara, Fadrný, Martínek.

V dohrávce 14. kola vyhrály Boskovice na umělé trávě v Komárově nad „domácími“ Soběšicemi jednoznačně 4:0. Rozhodnuto už bylo po první půli, po které vedl loňský účastník krajského přeboru 3:0.

1. MS Brno 14 10 2 2 49:17 32 
2. Slovan Brno 14 10 1 3 27:14 31 
3. Boskovice 14 9 2 3 45:22 29 
4. Kunštát 14 9 2 3 37:20 29 
5. Dobšice 14 7 1 6 39:28 22 
6. Slatina 14 5 3 6 26:24 18 
7. Šlapanice 14 5 3 6 19:25 18 
8. Miroslav 14 5 3 6 23:31 18 
9. Bořitov 14 5 2 7 21:27 17 
10. Soběšice 14 5 1 8 25:38 16 
11. Líšeň B 14 3 3 8 15:25 12 
12. Hrušovany 14 3 3 8 25:36 12 
13. Tasovice B 14 3 3 8 20:33 12 
14. Zbýšov 14 2 5 7 19:50 11 

Jarní část sezóny odstartují zápasy divize 23. března, ostatní soutěže začínají o týden později.