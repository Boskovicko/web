---
title: Údržbu zelně obstará nová firma
author: Petra Bílá
category: zprávy
tags: Boskovice zeleň 45-2013
---

Jediné kritérium, kterým byla nejnižší cena, rozhodlo ve výběrovém řízení na údržbu zeleně ve městě Boskovice. Boskovickou firmu Šmelcovna, která se veřejnou zeleň v Boskovicích dlouhodobě stará, nakonec trumfla nabídka firmy mimo region. „Do výběrového řízení se přihlásilo celkem sedm firem, z toho dvě nesplnily některé podmínky. Jedna firma následně některé věci dodala. Nakonec jsme tedy posuzovali nabídky šesti firem. Nejnižší nabídku, která byla o hodně nižší, než nabídka firmy Šmelcovna, dala firma AB Facility z Prahy. Je to sice firma mimo náš region, ale má pobočku v Brně. Celkem se jedná o zakázku za zhruba jedenáct a půl milionu korun,“ prozradila místostarostka Boskovic Jaromíra Vítková s tím, že tato částka pokrývá náklady na údržbu zeleně ve městě na čtyři roky.

Majitel firmy Šmelcovna Josef Janků sdělil, že údržbu zeleně obstarávali zaměstnanci, které zaměstnával sezónně. „Když nebude práce, skončí i zaměstnanci. Pokud bude práce, tak naberu nové zaměstnance,“ vysvětlil Josef Janků.
