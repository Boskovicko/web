---
title: 'Sonda teen: Kam dál'
authors: redakce
category: publicistika
tags:
- sonda teen
- anketa
- vzdělávání
- 45-2013
---

Pro žáky devátých tříd připravují střední školy a odborná učiliště dny otevřených dveří a burzy středních škol. Využil(a) jsi tuto možnost? Pomohlo ti to při rozhodování o dalším studiu?

### Lenka, 14 let
Byla jsem se tam podívat sama, protože jsem nechtěla chodit se třídou po všech školách. Určitě mi to pomohlo při rozhodování o dalším studiu.

### Matěj, 14 let
Byl jsem na burze středních škol, nepřipadlo mi to nic moc, všichni vychvalují jen ten svůj obor. Vůbec mi to nepomohlo.

### Jirka, 15 let
Po středních školách jsme chodili společně se třídou. Já jsem rozhodnutý už dlouho, takže to bylo spíš pro mě jen potvrzení mého rozhodnutí.

### Monika, 15 let
Na burze i ve školách jsme byli s naší devítkou. Bylo dobré vidět, jak vypadají školy, co nabízí, jaké mají prostory a tak. Stejně jsem se ale úplně nerozhodla, ale pomohlo mi to v tom, že jsem nějaké školy vyloučila.

### Karel, 16 let
Už jsem na střední, ale byl jsem vybrán, abych jako jeden ze studentů prezentoval náš obor. Musím říct, že tam bylo hodně lidí, vyptávali se různě na všechno, co je zajímalo. Nevím, jestli jim to nějak pomohlo.

### Jan, 14 let
Ano, využil jsem této možnosti a pomohlo mi to při rozhodování o dalším studiu.

### Mirka, 15 let
Když chodila naše třída po školách, tak jsem byla nemocná, takže jsem tam nebyla.
