---
title: V Blansku bojovali mladí plavci
author: Lubomír Slezák
category: sport
tags: Blansko plavání 45-2013
---

Bezmála 140 plavců ve věku 10 a 11 let bojovalo v sobotu 9. listopadu o nominaci na Zimní poháry České republiky na Zimním krajském přeboru žactva v Blansku. Boskovický oddíl reprezentovala dvě děvčata a šest chlapců, kteří přivezli celkem osm medailí, z nichž šest vybojoval jedenáctiletý Filip Tlamka. Ke dvěma zlatým a dvěma stříbrným přidal ještě dvě bronzové. Další dvě medaile vyplaval o rok mladší Jakub Beneš, který si domů odvezl jeden zlatý a jeden bronzový kov. Ostatní boskovičtí svěřenci se na stupínky vítězů neprobojovali, zaplavali ale nové osobní rekordy.