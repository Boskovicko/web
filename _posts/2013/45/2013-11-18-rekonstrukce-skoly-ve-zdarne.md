---
title: Škola ve Žďárné prošla rekonstrukcí
author: Marek Osouch
category: z regionu
tags: Žďárná opravy 45-2013
---

Škola ve Žďárné prošla rozsáhlou rekonstrukcí. Obec naplánovala vyměnit okna, opravit střechu a celou budovu zateplit. Úspora se díky zateplení bude pohybovat kolem sta tisíc korun, což odpovídá zhruba jedné čtvrtině původních nákladů.

„Kromě zateplení obvodového zdiva došlo k výměně některých oken a dveří, dále k opravě zdí a střechy nad sociálním zařízením a napojení do kanalizace. Zateplovány byly i konstrukce v suterénu a půdní prostory, kterými unikalo mnoho tepla,“ uvedla starostka Žďárné Radomíra Hénková. Náklady na opravu dosahovaly částky přes dva miliony korun. Obec přispěla částkou necelých 800 tisíc korun. Zbytek tvořily dotace.