---
title: Velkou pozornost si zaslouží projekty spolupráce MAS
author: Jitka Melkusová
category: publicistika
tags: Boskovicko MAS 45-2013
---

První projekt *Kam na Boskovicku* byl zpracován s MAS Partnerství venkova. Věnoval se propagaci v rámci cestovního ruchu a zahrnoval skládačky, mapu, průvodce a DVD. Doplněn byl akcemi Po hradech a zámcích Boskovicka a Otevřené rozhledny, to vše v hodnotě 2 mil. korun.

* Krajem pověstí a bájí a pohádky od Svitavy, od Svratky, opět společná akce předchozích partnerů zaměřená na dětské turisty s podobnými náklady. Zahrnula knihu pověstí, stolní hru, puzzle, pexeso, omalovánky, vandrovní knížku.
* Poznej své přátele s MAS Kopaničiarsky región, 3 dvoudenní výměnné pobyty a brožura jako výstup přišly na 16 tisíc EUR.
* Našim nejmenším. Připojilo se MAS Sdružení pro rozvoj Poličska a Partnerství venkova. S doprovodnými akcemi se zapojilo 15 subjektů, to vše celkem za 3 miliony.
* Venkov, můj domov aneb Víš kde žiješ? Společný projekt výše uvedených přišel na téměř 4 miliony. 22 škol v něm zapojených vytvořilo společně čítanky vlastivědy Boskovicka a Poličska, čítanky prvouky, pracovní listy, kvarteto, pexeso a další výstupy včetně závěrečného campu.
* Hřbitovy, naše kamenná historie. Projekt za téměř 5 milionů si vzal za úkol vytvořit evidenci hrobů – web, mapy, knihu, letáky a naučná místa.
* Löw-Beerovy vily. záměrem je popularizace významných historických budov na území Boskovicka a Svitavska. Vznikne kniha o rodině Löw-Beer, leták, krátký film a putovní výstava, to vše v hodnotě 1 milion.
* Technické školky. 15 školek MAS Brána Brněnska a devět zdejších se zapojilo do projektu výuky technického myšlení a manuální zručnosti předškoláků, to vše za více než 3 miliony.
