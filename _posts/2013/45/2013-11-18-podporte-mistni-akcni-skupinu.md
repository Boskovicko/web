---
title: Podpořte plánování Místní akční skupiny Boskovicko PLUS
author: Radka Bezděková
category: publicistika
tags: Boskovicko MAS 45-2013
---

MAS Boskovicko PLUS byla jako občanské sdružení sjednocující zájmy podnikatelské, neziskové a veřejné sféry založena v roce 2006. Od té bylo prostřednictvím MAS do regionu přivedeno a mezi jednotlivé žadatele rozděleno celkem 46,7 mil Kč. Celková hodnota 119 zrealizovaných projektů bude po jejich dokončení dosahovat téměř 78 mil Kč.

Abychom mohli i v dalším programovém období finančně podpořit rozvoj území, potřebujeme znát, jaké potřeby a priority mají jednotlivé subjekty a místní obyvatelé. Na základě zpracovaných výsledků dotazníků a společného veřejného projednávání v jednotlivých mikroregionech, na něž vás zveme, vytvoříme dokument, s nímž se budeme ucházet o podporu z evropských fondů až do roku 2020.

Vaše názory a podněty jsou pro nás velice důležité. Zveme proto všechny aktivní lidi, podnikatele, zemědělce, zástupce spolků na kulaté stoly; všechny se odehrají na obecních úřadech:

* Olešnicko 25.11. v 16.00 Olešnice
* Kunštátsko-Lysicko 27.11. v 17.00 Lysice, 28.11. v 17.00 Kunštát
* Lomnicko 2.12. v 16.30 Lomnice
* Svitava 3.12. v 17.00 Svitávka
* Boskovicko 4. 12. v 16.00 Boskovice
