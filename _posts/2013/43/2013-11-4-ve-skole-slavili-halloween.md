---
title: Ve škole ve Svitávce slavili Halloween
author: Iva Paráková
category: napsali nám
tags: Svitávka halloween 43-2013
---

Ačkoliv Halloween není typicky český svátek, dostává se mu v posledních letech stále větší pozornosti. Proč to nezkusit? Vždyť jedním ze znaků tohoto svátku jsou v sychravých podzimních dnech krásné barevné dýně.

Žáci prvního stupně naší školy se tentokrát nemohli dočkat konce podzimních prázdnin, jelikož datum halloweenské oslavy připadlo na první poprázdninový den. Třídy se zaplnily kouzelníky, kostlivci, čarodějnicemi a jinými strašidelnými bytostmi. Všichni pak luštili různé rébusy, počítali kouzelné příklady, kouzlili písmena, slabiky, slova a celé věty. Čtvrťáci a páťáci sehráli přátelský hallowenský turnaj ve vybíjené. Dopoledne uteklo nějak rychleji než ostatní školní dny, zřejmě díky kouzelnickým hůlkám malých čarodějů.