---
title: Jak zachraňovat lidi z jeskyní
authors: Jitka Melkusová
category: publicistika
tags:
- Moravský kras
- 43-2013
---

O víkendu proběhl na chatě Macocha u propasti Macocha mezinárodní seminář na téma Záchrana osob z jeskynních komplexů. Své kolegy ze Slovenska, Maďarska a Polska na něj pozvala Česká speleologická společnost, respektive její sekce Speleologická záchranná služba.

„Seminář bude zaměřen na výměnu zkušeností při záchraně osob z jeskyní s důrazem na poskytování tepelného komfortu pro zraněné při záchraně a transportu,“ uvedl minulý týden Jaroslav Mikoška, tiskový mluvčí jihomoravských hasičů s tím, že záchranné družstvo lezců bude společně se speleozáchranáři cvičit při praktickém výcviku v jeskyni.

V pondělí 4. listopadu pokračoval trénink hasičů a záchranářů cvičnou evakuací lidí z lanovky vedoucí od Punkevních jeskyní k Macoše. Součástí již tradičního cvičení bývá i zásah vrtulníku.
