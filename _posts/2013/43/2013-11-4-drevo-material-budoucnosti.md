---
title: Dřevo, materiál budoucnosti – žáci základních škol soutěžili v Letovicích
authors: Mária Bašná
category: napsali nám
tags: 43-2013
---

Dne 22. října se konal již 8. ročník tematické soutěže *Dřevo, materiál budoucnosti*. Soutěžilo 84 žáků okolních základních škol v 16 družstvech. 

Každoročně projekt připravuje předmětová komise dřevooborů. Cílem projektu je podpořit ekologické cítění mládeže a prezentovat naši jedinou obnovitelnou surovinu, dřevní hmotu. Projekt je koncipován jako zábavné soutěžní dopoledne, kdy soutěžící v týmu plní jednoduché úkoly, které jim připravují a zadávají naši studenti, nábytkáři a truhláři. Studenti rovněž přidělují body, vyhodnocují soutěž, vyřizují cestovní výlohy našich hostů, zajišťují svačiny, nápoje a věnují se jako hostitelé i doprovodu soutěžících.

Nejúspěšnější školy letošního ročníku: 1. místo ZŠ Knínice u Boskovic; 2. místo ZŠ Boskovice, 9. května, a 3. místo ZŠ Letovice.