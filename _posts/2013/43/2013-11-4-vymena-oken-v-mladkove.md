---
title: V Mladkově nechají vyměnit okna
authors: Petra Bílá
category: zpravodajství
tags: Mladkov opravy 43-2013
---

Už příští rok oslaví osadní výbor v Mladkově stoleté výročí. Při té příležitosti jeho zástupci požádali vedení města Boskovice o poskytnutí peněz na výměnu oken na budově občanského aktivu. „Při jednáních koncem léta Mladkovští přišli s tím, že toto je jejich priorita pro letošní rok. Je pravda, že budovu bývalé školy, kde budeme okna měnit, hodně využívají. Jsou tam už opravdu v katastrofálním stavu a jsou hodně poplatná svému stáří. Předpokládáme, že je stihneme vyměnit ještě letos,“ uvedl starosta Boskovic Jaroslav Dohnálek. Nová okna vyjdou na sto pětašedesát tisíc korun a dodá je firma Testo.
