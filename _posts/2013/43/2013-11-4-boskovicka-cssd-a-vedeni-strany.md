---
title: Boskovičtí sociální demokraté se tvrdě postavili vedení strany
authors: Tomáš Trumpeš
category: zpravodajství
tags: politika ČSSD Boskovice 43-2013
---

Svůj hlas do zjitřené povolební situace v ČSSD poměrně ostře vznesli také boskovičtí sociální demokraté. Ti se sešli na mimořádném zasedání a přijali usnesení, které svou přísností překonává dosavadní volání po tom, aby ti členové vedení strany, kteří se postavili proti předsedovi Sobotkovi, vyvodili ze svého jednání odpovědnost.

Členové boskovické ČSSD nejen odsoudili personální spory ve straně a žádají co nejrychlejší svolání mimořádného sjezdu strany, ale doporučují všem současným členům grémia nekandidovat na funkci předsedy a místopředsedů a dále vyzývají hlavní aktéry dění, které poškozuje ČSSD v očích veřejnosti, tedy pány Haška, Chovance, Onderku, Škromacha, Tejce a Zimolu k odstoupení ze všech stranických funkcí a ukončení členství v ČSSD. Kromě toho vyzývají také ostatní členy Předsednictva ČSSD, kteří hlasovali pro odvolání předsedy strany z vyjednávacího týmu, k odstoupení ze všech stranických funkcí.
