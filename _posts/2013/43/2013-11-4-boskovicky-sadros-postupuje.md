---
title: Boskovický Sadros postupuje
authors: Lubomír Slezák
category: sport
tags: Brno fotbal 43-2013
---

V pondělí 28. října se uskutečnila v Brně, Kopřivnici a Příbrami první fáze kvalifikace o postup na Final 4 Mistrovství České republiky v malém fotbale 2014.

Letos se jí zúčastnilo 25 mužstev, jedním z nich byl i Sadros Boskovice, který na obhajobu mistrovského titulu v okresní lize navázal dalším úspěchem.

V pětičlenné skupině sice zahájil porážkou, další zápasy už ale zvládl a s přehledem vybojoval postup.

Šenk okna Raiders Brno – Sokol BK Sadros Boskovice 2:1, Klasici Jihlava – Woolloomooloo Bay Velké Meziříčí 3:4, Starlet Jihlava – Boskovice 3:5, Brno – Velké Meziříčí 1:0, Klasici Jihlava – Starlet Jihlava 4:3, Boskovice – Velké Meziříčí 7:4, Brno – Klasici Jihlava 6:5, Starlet Jihlava – Velké Meziříčí 1:3, Klasici Jihlava – Boskovice 0:3, Brno – Starlet Jihlava 3:4.

1. Brno 4 3 0 1 12:10 9
2. Boskovice 4 3 0 1 16:9 9
3. V. Meziříčí 4 2 0 2 11:12 6
4. Klasici J. 4 1 0 3 12:16 3
5. Starlet J. 4 1 0 3 11:15 3

Nedařilo se druhému boskovickému zástupci, týmu Pentaca. Ten skončil ve skupině B bez vítězství na pátém místě.

Druhá fáze MČR se uskuteční v sobotu 23. listopadu v Brně a Praze. Samotné Final 4 se hraje v sobotu 18. ledna 2014 v Milovicích.
