---
title: V Galerii Otakara Kubína bude vystavovat Božena Rossí
authors: Tomáš Trumpeš
category: kultura
tags:
- Boskovice
- Galerie OK
- 43-2013
---

Výstavu obrazů malířky Boženy Rossí zahájí v boskovické [Galerii Otakara Kubína][ok] v sobotu 16. listopadu ve 14 hodin. Úvodní slovo pronese Jan Bařinka, v kulturním programu vernisáže zahraje Kristýna Sedláková na klavír.

[ok]: http://galerie-ok.cz

„Božena Rossí svým dílem přesvědčuje, že je malířkou, která se neřídí kolektivními programy. Vytváří si svébytné postupy a osobní výtvarnou řeč, představující až vizionářskou polohu niternosti. V jejích většinou jemně barevně laděných, lazurně i strukturně budovaných enkaustikách se odkrývají silně emotivní imaginace, které jsou naléhavé tělesně a současně strhujícím způsobem duchovní. Může to být světlo pronikající fyziologickou tkání i vize duchovní krajiny, anebo je to tak, že obojí společně ukazuje na vzájemné propojení všech věcí,“ představili autorku galeristé. Božena Rossí je členkou sdružení Q, žije a pracuje v Bystřici nad Pernštejnem.