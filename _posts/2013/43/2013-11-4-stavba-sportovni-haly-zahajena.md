---
title: Stavba sportovní haly zahájena
author: Tomáš Trumpeš
category: Z regionu
tags:
- Boskovice
- výstavba
- sportovní hala
- 43-2013
---

Město zahájilo stavbu, občané pokračují v odporu. Tak by se daly krátce popsat události minulého týdne týkající se výstavby nové sportovní haly na Slovákově ulici v Boskovicích. Ve čtvrtek se na parcele objevily stopy prvních prací, zahájení výstavby v termínu daném platností stavebního povolení tak město splnilo. V předvečer této akce se shodou okolností sešli občané bydlící v okolí a najatý advokát jim oznámil, že požádal soud o vydání předběžného opatření, které by městu veškeré aktivity související se stavbou zapovědělo. Žaloba mířící proti stavbě bude následovat. O předběžném opatření soud rozhodne tento týden.