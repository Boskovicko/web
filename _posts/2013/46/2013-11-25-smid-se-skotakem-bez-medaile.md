---
title: Šmíd se Skotákem jsou bez medaile
authors: Lubomír Slezák
category: sport
tags: Basilej cyklistika 46-2013
---

Letošní Mistrovství světa v sálové cyklistice se minulý víkend odehrálo ve švýcarském Basileji. Českou kolovou na něm reprezentovala dvojice Pavel Šmíd a Petr Skoták (Favorit Brno), mistři České republiky pro letošní rok.

V základní skupině nejprve naše dvojice prohrála s Německem 1:5, poté s Rakouskem 3:6 a Švýcarskem 4:5. Výhry nad Francií 4:3 a Belgií 7:1 posunuly český pár na 4. místo. V boji o postup mezi nejlepší tři dvojice však Šmíd se Skotákem podruhé podlehli Německu, tentokrát 2:3. V konečném pořadí tak brněnská dvojice obsadila 4. místo.

Titul vybojovala dvojice Rakouska Patrick Schnetzer/Markus Bröll, druhé bylo Německo a třetí domácí Švýcarsko.