---
title: Svatomartinské sprinty se vydařily
authors: Lubomír Slezák
category: sport
tags: Hodonín plavání 46-2013
---

V sobotu 16. listopadu se bezmála třicet plavců boskovického oddílu vydalo na každoroční svatomartinské sprinty do Hodonína. Boskovičtí plavci tam strávili dopoledne plné osobních rekordů, premiér a mnoha medailí.

Andrea Husovská vyhrála na všech tratích, medaile si odvezli také Petr Dražil, Vojtěch Přibyl, Jakub David, Filip Tlamka, Jakub Beneš, Filip Horák, Antonín Harna, Adriana Horňová, Zuzka Vorlová, Emma Ryšávková a Natálie Horáková. Další boskovičtí reprezentanti skončili těsně za stupni vítězů.

Svou plaveckou závodní premiéru měli v Hodoníně nejmenší plavci a plavkyně Boskovic. Terezka Trubejla, Karolínka Šamšulová, Natálka Sychrová, Barunka Kassaiová a Emílie Ryšavá zvládly závody s přehledem. Premiéru si odbyl i Martin Kopáček.

Dvě zlaté medaile a dva poháry Vítěze kategorie naděje si do Boskovic dovezl také nejmladší plavec Jáchym Ryšávka, který na obou tratích v Hodoníně nenašel soupeře.