---
title: Kunštátští zvou na Římské noci se Stašovou a Víznerem
authors: Tomáš Trumpeš
category: kultura
tags: Kunštát divadlo 44-2013
---

Město Kunštát a Kruh přátel umění zvou na pondělí 25. listopadu v 19 hodin do místního kulturního domu na divadelní představení autora Franca D’Alessandra Římské noci. V hlavních rolích se představí Simona Stašová a Oldřich Vízner.

„Jedná se o poutavý a současně dojemný příběh dvou slavných lidí, italské herečky Anny Magnani a amerického dramatika Tennessee Williamse. Pojednává o jejich dlouhodobém a ryzím přátelství, o jejich láskách, radostech, vrcholech i pádech. Vše zarámováno do padesátých a šedesátých let 20. století,“ popsali pořadatelé. Předprodej vstupenek již probíhá v kunštátském infocentru.