---
title: V neděli startuje běžecký pohár
author: Lubomír Slezák
category: sport
tags:
- okres Blansko
- běh
- 44-2013
---

Okresní běžecké lize zbývají do konce poslední dva závody, ale další ročník oblíbeného Brněnského běžeckého poháru má před prvním startovním výstřelem.

Běh o pohár Jehnic je na programu už tuto neděli 17. listopadu a je prvním z desíti závodů, které Brněnský pohár obsahuje. Hned tím druhým bude 30. listopadu třetí ročník Mikulášského běhu v Okrouhlé, sedmým závodem bude tradiční Ráječkovská desítka. 

Závody: 17.11. Běh o pohár Jehnic, 30.11. Mikulášký běh Okrouhlá, 14.12. Vranovský žleb, 26.12. Štěpánský běh Syrovice, 4.1. 2014 Kuřimský kros, 18.1. Radostická nerezová desítka, 8.2. Ráječkovská desítka, 8.3. Modřický pohár, 15.3. Běh kolem Myslivny, 5.4. Vinice-Hnanice.

Loňské vítězství v Poháru obhajují mezi muži Jan Kohut, který porazil druhého Dana Orálka o 48 bodů, nejlepší ženou byla Patrícia Gánovská ze Šport Teamu Hritz.

Celkové pořadí v seriálu je dáno součtem nejvyšších získaných bodů v šesti z desíti závodů. Při shodě dosažených bodů rozhoduje o pořadí nejlepší dosažené umístění.