---
title: Ve sbírce lidé darovali téměř sedmdesát tisíc
authors: Andrea Šrámková
category: publicistika
tags: Blansko 44-2013
---

Osmatřicet dobrovolníků z řad studentů středních škol v Boskovicích, Blansku a v Jedovnicích se v polovině října zapojilo do celorepublikové veřejné sbírky Bílá pastelka 2013 na pomoc nevidomým. Celkově se na Blanensku a Boskovicku podařilo vybrat 67 805 korun.

Výtěžek bude věnován na výukové programy pro lidi, kteří se učí zvládat pro vidícího člověka zcela běžné činnosti jako například samostatně se pohybovat nebo obsluhovat počítač (bez možnosti kontroly zrakem) a mnoho jiných dovedností nezbytných pro samostatný a nezávislý život. Všem dárcům patří poděkování.
