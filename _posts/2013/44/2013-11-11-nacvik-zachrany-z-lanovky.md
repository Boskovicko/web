---
title: Záchrana cestujících z lanovky byla jen cvičením
authors: Petr Meluzín
category: zprávy
tags:
- Moravský kras
- 44-2013
---

Letos jako každoročně asi dvacet hasičů Hasičského záchranného sboru Jihomoravského kraje nacvičovalo různé způsoby záchrany osob z kabiny lanovky v Moravském krasu. Při akci v pondělí 4. listopadu si vyzkoušeli několik možných postupů.

Letečtí záchranáři obvykle využívají v těchto situacích palubní jeřáb helikoptéry a s jeho pomocí se spustí z vrtulníku ke kabině lanovky. Tentokrát zkoušeli s posádkou policejního vrtulníku také použití podvěsu, kdy záchranář visí pod vrtulníkem po celou dobu zásahu ve stejné výšce. Tato situace by mohla nastat v případě poruchy palubního jeřábu. Kromě toho si vyzkoušeli také záchranu pomocí lanové techniky, kdy se lezci dostanou ke kabině lanovky svépomocí bez nasazení vrtulníku.
