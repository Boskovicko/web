---
title: Sloup vyhlásí nejlepší sportovce
authors: Lubomír Slezák
category: sport
tags: Sloup 44-2013
---

Slavnostní vyhlášení ankety Sportovec Sloupu proběhne v rámci Sportovního galavečera v sobotu 23. listopadu v 19:30 h v kulturním domě ve Sloupu. Hostem večera bude olympijská vítězka a mistryně světa Kateřina Neumannová.

Anketa ukázala, že hlasy získávají i rekreační nadšenci pro sport, propagátoři sportu či osobnosti ve sportu s více fanoušky. V hlasování veřejnosti na webových stránkách městyse Sloup získalo největší počet hlasů následujících 10 sportovců a osobností v abecedním pořadí: Vladimír Čípek – tenis, plážový volejbal, lyžování a rafting; Antonín Hebron – rafting; Hana Horáková – aerobic; Pavel Novák – lední hokej; Jitka Nováková – aerobic, dračí lodě; Martin Pokladník – šachy; Dixie Svoboda – fotbal; Zdeněk Vymazal – motorismus a rafting; Tomáš Vystrčil – lední hokej, fotbal a atletika; Libor Zouhar – fotbal. 

Mezi juniory získali největší počet hlasů tito 3 sportovci, v abecedním pořadí: Radek Andrlík – fotbal; Filip Furch – fotbal; Jiří Štěpaník – horská kola. 

Vstupenky na slavnostní galavečer lze zakoupit osobně ve Sloupu v prodejně Čas, v sobotu 16. listopadu odpoledne i ve sloupském kulturním domě.