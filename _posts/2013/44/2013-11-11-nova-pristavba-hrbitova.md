---
title: Vysvětili novou přístavbu hřbitova ve Svitávce
authors: Miroslav Holík
category: napsali nám
tags: Svitávka 44-2013
---

O první listopadové neděli se ve Svitávce za účasti široké veřejnosti konala pobožnost nejprve na starém hřbitově u kněžského hrobu. Zahájil ji boskovický děkan Miroslav Šudoma několika modlitbami a slovy evangelia. Přítomní věřící zazpívali písně a po závěrečné modlitbě se všichni odebrali na nový hřbitov.

Zde děkan Miroslav Šudoma v krátkém proslovu vysvětlil hlavní poslání nového hřbitova a místo připravené k vysvěcení. Poté se ujal programu svatojánský pěvecký sbor a přednesl píseň Ó velká Boží milost nám prokázaná od Václava Michny z Otradovic. Následovalo vlastní svěcení a žehnání nových prostor hřbitova. 

Po závěrečných modlitbách se každý z přítomných odebral poklonit památce zemřelých ke svým hrobům.