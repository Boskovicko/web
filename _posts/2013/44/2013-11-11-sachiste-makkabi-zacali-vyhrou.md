---
title: Šachisté Makkabi začali výhrou
authors: Lubomír Slezák
category: sport
tags:
- okres Blansko
- šachy
- 44-2013
---

První kolo KP II A zavedlo boskovické šachisty do Jevíčka. Domácí tým chtěl zopakovat vítězství z loňského ročníku a do utkání nastoupil kompletní, hostům chyběli Jiří Marek a Dušan Dobeš.

Jevíčko – Boskovice 2,5:5,5. Gajdoš – Chloupek 1:0, Zemánek – Ševčík 0,5:0,5, Rumián – Boháček 0:1, Liebl – Hubený 0:1, Zapletal – Petr 0:1, Bulička – Veselý 0:1, Novák – Dvořáček 0,5:0,5, Šmíd – Schůrek 0,5:0,5.

Jako první skončila partie Rumián – Boháček, když domácí Rumián po ztrátě dvou figur dostal rychlý mat. Dvořáček napočtvrté přijal nabízenou remízu, na první šachovnici boskovický Chloupek ztratil figuru a Veselý porazil Buličku. Další body začaly hostům rychle přibývat a o výsledku bylo rozhodnuto.

Další výsledky: Lipovec B – Lipovec C 4,5:3,5 (Komprda – Ševčík Miloš 0,5:0,5, Mráz – Krejčí 1:0, Flašar – Nečas 0:1, Machek – Kunc 0,5:0,5, Vavřínek – Ševčík Milan 1:0, Hloušek – Flašar 0:1, Ševčík D. – Drahovzal 1:0, Ševčík L. – Kratochvil 0,5:0,5); Blansko – Sloup 5,5:2,5 (Moc R. – Pokladník 1:0, Saida – Hampel 0,5:0,5, Moc M. – Hudec 1:0, Hroza – Veselý 0,5:0,5, Palaš – Špičák 1:0, Polách – Baránek 0,5:0,5, Slouka – Sedlák 0:1, Dufek – Drochytka 1:0); Kuřim B – Tišnov 5:3; Brno 64 – Vyškov C 5:3.
