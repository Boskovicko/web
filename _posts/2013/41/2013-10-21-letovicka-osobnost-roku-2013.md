---
title: V Letovicích hledají Osobnost roku 2013
author: Andrea Šrámková
category: zprávy
tags: Letovice 41-2013
---

Ocenit zásluhy za činnost prospěšnou městu a jeho obyvatelům za tento rok, popřípadě za celoživotní přínos Letovicím, chce i letos vedení města. Městská rada proto i tentokrát vyhlašuje anketu, do níž podobně jako v předcházejících letech sami občané města a jeho místních částí navrhují ty, jimž by patřilo poděkovat za jejich prospěšnou činnost. „Jsem přesvědčen, že je dobře tutu anketu mít, protože lidé si zaslouží být oceněni. Dva roky po sobě jsme udělovali mimo jiné cenu za záchranu lidského života,“ zdůraznil starosta Vladimír Stejskal.

Své tipy mohou Letovičtí doručit do klasické nebo elektronické poštovní schránky radnice do 25. února. Slavnostní vyhlášení pěti oceněných osobností proběhne opět v rámci Hudebních slavností 2014.
