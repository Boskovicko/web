---
title: Opravují zničený chodník
author: Petra Bílá
category: zprávy
tags: Lysice opravy 41-2013
---

Dělníci už několik dní opravují část chodníku na Brněnské ulici v Lysicích. Podle starosty městyse Luďka Baláče byl již chodník v katastrofálním stavu. „Byly tam výmoly, na některých místech se chodník propadal. Opravami reagujeme na pocity občanů,“ popsal Baláč. Podle zadání by měli dělníci vyměnit obrubníky a sjednotit povrch chodníku do zámkové dlažby. „Práce by měly být hotové do konce října,“ dodal Baláč.

V polovině října začali dělníci pracovat také na novém chodníku na části Boskovické ulice.
