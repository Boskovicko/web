---
title: Moravská Slavia vydřela v Boskovicích bod
author: Lubomír Slezák
category: sport
tags:
- okres Blansko
- fotbal
- 42-2013
---

Další kolo fotbalových soutěží nabídlo několik velice zajímavých zápasů. V divizi hostilo Blansko houževnatý Pelhřimov a v krajském přeboru hrálo Ráječko v Bosonohách. V I. A třídě čtvrté Boskovice hostily druhou Moravskou Slavii, třetí Kunštát měl relativně snadného soupeře v desátých Soběšicích.

### Divize
Blansko – Pelhřimov 2:0 (0:0), 52. Zouhar, 80. Hansl.

Pelhřimov byl v prvním poločase nebezpečnější, po přestávce však zaúřadoval Zouhar, který se podílel na obou brankách domácích. V 52. minutě se po autu Gromského Zouhar prosadil ve vápně a z bezprostřední blízkosti propálil Moravce, 1:0. V 80. minutě míč ideálně poslal na zadní tyč Zouhar a Hansl hlavičkou do odkryté branky zpečetil důležitý zisk tří bodů, 2:0.

### Krajský přebor
Bosonohy – Ráječko 3:2 (2:1).

### I. A
Boskovice – Mor. Slavia 4:4 (4:4), Koudelka 2, Müller, Martínek.

Už ve dvanácté minutě svítil na ukazateli stav 2:0, když se nejprve ve 3. minutě prosadil v závaru Müller, o devět minut později po samostatné akci zvýšil Koudelka. Jenže hosty rychlé vedení domácích nezlomilo. Ve 30. minutě znovu Koudelka zvýšil na 3:0, hosté ale vzápětí kontrovali brankou Macíka. Za další dvě minuty se krásně trefil Martínek a zdálo se být hotovo.

Ve druhé půli jakoby hrály jiné celky. Hned po dvou minutách Brňané snížili a domácí se začali bát o výsledek. Nedokázali se už prosadit kombinačně, naopak se místy v deseti bránili drtivému tlaku hostů. A tak se stalo to, co se stát muselo. Tři minuty před koncem Macík snížil a v nastaveném čase Veselý vyrovnal.

Další výsledky: Dobšice – Bořitov 6:0 (2:0), Slatina – Miroslav 3:1 (0:1), Zbýšov – Tasovice B 4:1 (1:0), Šlapanice – Líšeň B 0:0, Kunštát – Soběšice 4:2 (2:0), Hrušovany – Slovan Brno 1:2 (1:1).

1. Slovan Brno 12 10 0 2 26:12 30
2. Mor. Slavia 12 8 2 2 40:15 26
3. Kunštát 12 8 2 2 36:18 26
4. Boskovice 12 7 2 3 37:20 23
5. Dobšice 12 7 1 4 36:20 22
6. Slatina 12 5 1 6 23:21 16
7. Šlapanice 12 4 3 5 15:20 15
8. Miroslav 12 4 3 5 20:29 15
9. Bořitov 12 4 1 7 15:22 13
10. Soběšice 12 4 1 7 21:32 13
11. Hrušovany 12 3 2 7 22:31 11
12. Zbýšov 12 2 4 6 17:44 10
13. Líšeň B 12 2 3 7 10:20 9
14. Tasovice B 12 2 3 7 14:28 9
