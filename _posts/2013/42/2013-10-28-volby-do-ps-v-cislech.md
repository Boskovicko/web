---
title: Volby do Poslanecké sněmovny v číslech
author: Tomáš Trumpeš
category: zprávy
tags:
- okres Blansko
- politika
- volby
- 42-2013
---

Ve volbách do Poslanecké sněmovny zvítězila ČSSD s celkovým ziskem 20,45 procent hlasů, následovalo hnutí ANO se ziskem 18,65 procent hlasů, dále KSČM s 14,91 procenty, TOP 09 s 11,99 procenty, ODS získala 7,72 procenta a do sněmovny se dostali ještě hnutí Úsvit přímé demokracie Tomia Okamury s 6,88 a lidovci s 6,78 procenty. Celková volební účast činila 59,48 procent oprávněných voličů.

A jak se volilo v našem regionu? Nabízíme několik zajímavých čísel:

* volební účast v okrese Blansko činila 64,31 procent 
* v Boskovicích přišlo 62,78 procent voličů, v Letovicích 65,44 procent, ve Velkých Opatovicích 56,76 procent, v Olešnici 63,73 procent a třeba v Žerůtkách dokonce 81,13 procent voličů 
* vítězná ČSSD dosáhla v okrese Blansko mnohem lepšího výsledku než v celostátním měřítku: obdržela 26,34 procent hlasů 
* celkem získala ČSSD 14.645 hlasů, což je takřka stejně jako při volbách v roce 2010, kdy to bylo 14.780 hlasů 
* oproti tomu ODS ztratila v okrese více než polovinu voličů, v roce 2010 ji volilo 8.876 lidí, tentokrát 3.098. Strana zde jen těsně přesáhla hranici nutnou pro vstup do parlamentu, neboť získala 5,57 procent hlasů 
* v Boskovicích volilo ODS 346 voličů, namísto 1.048 z roku 2010. Bývalou nejsilnější vládní stranu zde porazil i Úsvit Tomia Okamury, který oslovil 405 voličů 
* překvapení těchto voleb – Hnutí ANO 2011 Andreje Babiše – získalo v okrese Blansko přízeň celkem 8.805 lidí, tedy 15,83 procenta voličů; na druhé místo je tak těsně přeskočili komunisté s 8.930 hlasy, což je 16,06 procenta 
* špatného výsledku dosáhla v okrese i TOP 09, volilo ji pouhých 6,98 procent voličů 
* ještě lépe než v celostátním měřítku dopadla v Boskovicích KDU-ČSL, kterou volilo 10,5 procenta lidí, v okrese to bylo dokonce 12,56. V Olešnici, kde za KDU-ČSL kandidoval starosta Zdeněk Peša, získali lidovci 36,49 procent hlasů 
* Zdeněk Peša získal celkově v Jihomoravském kraji 3.538 preferenčních hlasů. Poskočil tak z pátého místa na kandidátce na čtvrté, přičemž KDU-ČSL získala na jižní Moravě 3 mandáty. Olešnický starosta je zde tak prvním náhradníkem na post poslance 
* přímo v Olešnici získal Zdeněk Peša 238 preferenčních hlasů, v okrese to bylo 2.207 hlasů 
* boskovická místostarostka Jaromíra Vítková získala v kraji 2.529 preferenčních hlasů, v okrese 1.684 hlasů, z toho přímo v Boskovicích 271 hlasů 
* místostarosta Boskovic Dominik Božek kandidující za TOP 09 získal v kraji 453 hlasů, přímo v Boskovicích 81 hlasů 
* kandidát ANO Vladimír Jakubec získal celkem v kraji 941, v Boskovicích 82 preferenčních hlasů 
* další kandidát ANO Luděk Řehoř získal v kraji 368, v Boskovicích 69 hlasů 
* kandidát Strany zelených Michal Staněk dostal v kraji celkem 74 preferenčních hlasů, v Boskovicích ho zakroužkovalo pouze 20 z celkových 249 boskovických voličů zelených 
* ve sběru preferenčních hlasů byl poměrně úspěšný také velkoopatovický starosta Jiří Bělehrádek, v kraji ho zakroužkovalo 2.042 voličů, ve Velkých Opatovicích 115 voličů
