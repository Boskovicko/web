---
title: Porotu zaujaly Pružiny
author: Tomáš Trumpeš
category: kultura
tags: Brno 47-2013
---

Velkým úspěchem skončil pro Pružiny, dětskou folkovou skupinu ZUŠ Boskovice, celostátní finálový večer festivalu Brána 2013 v Brně. Její členové zde v kategorii do 15 let získali v sobotu 23. listopadu mimořádné ocenění poroty za instrumentální výkon. Pružiny v současné době mají pět členů, pod vedením Martina Krajíčka pravidelně zkouší, aby mohly svůj výkon předvést nejen v Boskovicích, ale také třeba v Blansku a Lošticích. Nejbližší vystoupení mají naplánováno na sobotu 7. prosince, kdy dopoledne zahrají na boskovickém vánočním jarmarku.