---
title: Pavel Kolmačka bude číst v muzeu
authors: Tomáš Trumpeš
category: kultura
tags: Boskovice 47-2013
---

Další autorské čtení literáta žijícího v našem regionu se koná v boskovickém muzeu, kde bude ve čtvrtek 5. prosince od 18 hodin číst ze svých textů básník Pavel Kolmačka. Ten žije i s rodinou v Chrudichromech.

Pavel Kolmačka vystudoval elektrotechniku na ČVUT a později religionistiku na Filozofické fakultě MU Brno. Pracoval v ústavu sociální péče a v domově důchodců, ale také jako redaktor, překladatel, učitel, korektor. Jako pedagog působil na Biskupském gymnáziu v Letovicích. Vydal básnické sbírky *Vlál za mnou směšný šos*, *Viděl jsi, že jsi* a *Moře*. Je rovněž autorem autobiograficky laděného románu Stopy za obzor. Básně Pavla Kolmačky zhudebňuje písničkář Karel Vepřek.