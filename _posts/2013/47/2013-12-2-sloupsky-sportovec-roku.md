---
title: Sloup vyhlásil sportovce roku
authors: Lubomír Slezák
category: sport
tags: Sloup 47-2013
---

V sobotu 23. listopadu proběhl ve Sloupě sportovní galavečer s hostem Kateřinou Neumannovou. Na něm byly vyhlášeny výsledky ankety Sportovec Sloupu roku 2013. Stal se jím Vladimír Čípek (tenis, plážový volejbal, lyžování a rafting) před Antonínem Hebronem (rafting) a Zdeňkem Vymazalem (motorismus a rafting).

V juniorech zvítězil Jiří Štěpaník před Filipem Furchem a Radkem Andrlíkem. Oceněni byli i zasloužilí sportovci a funkcionáři Lenka Hošková, Karel Mikulášek, Karel Němec a Pavel Svoboda. Do dvorany slávy byl uveden Zdeněk Kučera.