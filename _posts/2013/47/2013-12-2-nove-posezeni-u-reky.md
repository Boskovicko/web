---
title: Vybudovali posezení u řeky
authors:
    - Šárka Bartoňková
    - Jana Strecková
category: napsali nám
tags: Svitávka 47-2013
---

V loňském roce se Mateřské centrum Ferda Svitávka rozhodlo vybudovat na cyklostezce Svitávka–Zboněk odpočinkové místo, které by sloužilo rodinám s dětmi, seniorům, turistům a cyklistům. Podařilo se nám pořídit kryté masivní posezení nedaleko řeky Svitavy.

V letošním roce mateřské centrum v projektu pokračovalo a postupně místo doplnilo o dřevěný stojan na kola a informační tabuli. Ta zve k návštěvě městyse a upozorňuje na zajímavosti Svitávky.

Aktivita spočívá i v tom, že maminky s dětmi udržují toto místo během roku v čistotě a tatínci opravují škody po vandalech. Tímto všem, kteří se zapojili do podpory tohoto projektu, velice děkujeme.

Užívejte a udržujte toto místo s námi!
