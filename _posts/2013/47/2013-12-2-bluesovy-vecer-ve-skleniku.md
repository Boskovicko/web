---
title: Bluesový večer ve skleníku
authors: Tomáš Trumpeš
category: kultura
tags: Boskovice 47-2013
---

Druhý koncert z nové řady Jazz-blues-Boskovice 2013/14, kterou pořádá KZMB, potěšil ve čtvrtek 28. listopadu večer především příznivce dřevního blues. Čtyřčlenná brněnská kapela Hoochie Coochie Band, která hraje vlastní i tradiční bluesové písně již od roku 1995, přesvědčila emotivním bluesovým zpěvem kytaristy a autora písní Jana Švihálka, instrumentálními výkony hráče na bluesovou harmoniku Jakuba Štěpanika a šlapající rytmikou, ale také energickým projevem a nenuceností, okořeněnou občasnými artistickými vložkami.