---
title: Vzpěrači bojovali o Pohár starosty
author: Lubomír Slezák
category: sport
tags: Boskovice vzpírání 49-2013
---

V Boskovicích se na Poháru starosty města Boskovice sešlo celkem 19 soutěžících, punc mezinárodní soutěže mu dali závodníci z VK Kofi Trenčín. Vyhodnocení proběhlo v kategoriích žáků do 14 let, juniorů do 17 let a juniorů do 20 let. Mezi hochy závodila i dvě děvčata – žačka Katka Šemnická a juniorka do 17 let Marie Podešvová.

Nejvíc nabitou kategorií byli žáci do 14 let, kde mezi dvanáctkou startujících zvítězil Polák z Horní Suché před Janem Dvořákem (Boskovice) a Danielem Kolářem (TJ Holešov). V obou juniorských kategoriích bojovala vždy trojice závodníků, v 17 zvítězil Fabo z Trenčína, mezi dvacetiletými byl nejlepší domácí Lukáš Liška.

Soutěž družstev byla dramatická až do posledních pokusů, o vítězství domácích rozhodl svými posledními pokusy Lukáš Liška. Druhé místo tak těsně obsadili borci Trenčína a třetí skončili závodníci Holešova.