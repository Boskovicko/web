---
title: Desetiletí plavci přivezli medaile
authors: Lubomír Slezák
category: sport
tags: Třebíč plavání 49-2013
---

Minulý týden se dva plavci boskovického klubu zúčastnili zimního poháru České republiky desetiletého žactva, tedy plavců ročníku narození 2003. Závody se konaly v třebíčském 25metrovém bazénu s osmi drahami, ve kterých změřili své síly sportovci z 39 oddílů celé Moravy.

Boskovickým trumfem měl být Jakub Beneš, který potvrdil svoje kvality a na 100 m prsa vybojoval zlatou medaili a bronz na poloviční trati. I Filip Horák bojoval statečně a obsadil v obou disciplínách dvanácté místo.

Milan Kučera je v současné době v kategorii desetiletých největším talentem blanenského oddílu. Díky výrazným osobním rekordům vybojoval v Třebíči pět medailí.