---
title: Byty převedou soukromým vlastníkům
author: Petra Bílá
category: zprávy
tags: Boskovice bydlení 48-2013
---

Lidé, kteří bydlí v půdních nástavbách bytových domů na Hybešově ulici, nejspíš dostanou tyto byty do osobního vlastnictví. Převod celkem osmnácti bytových jednotek připravují úředníci z boskovické radnice.

„V tuto chvíli jsou připraveny podklady pro převod šestnácti z osmnácti bytů v půdních nástavbách. Je na zastupitelích, zda převod odsouhlasí,“ sdělil starosta Boskovic Jaroslav Dohnálek s tím, že převod bytů je poměrně složitý proces. „Bytové domy jsou v privátním vlastnictví, ale ty nástavby nikoli. Stavěli jsme je za pomocí dotačního titulu a nějakou dobu jsme neměli ani bytové domy ani nástavby privatizovat. Bytové domy jsme privatizovali před třemi roky. Teď se uvolnila legislativa a tak můžeme půdní nástavby převést do vlastnictví nájemníkům, kteří si byty předplatili,“ vysvětlil starosta.
