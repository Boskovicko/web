---
title: 'Sonda teen: Vánoční dárky'
author: Ludmila Dobrozemská
category: publicistika
tags:
- Vánoce
- ankety
- sonda teen
- 48-2013
---

Už máš pro někoho vánoční dárky? Pořizuješ je většinou s předstihem, nebo to necháváš až na poslední chvíli?

### Lenka, 14 let
Dárky mám pro rodiče a kamarádku, ještě mi ale chybí nějaké dokoupit. Snažím se nakupovat s předstihem.

### Roman, 15 let
Nechávám vše na poslední chvíli, třeba až na den dva před Vánocemi – žádné dárky ještě nemám.

### Tomáš, 18 let
Já nakupuji každoročně dárky až na poslední chvíli. Dárky tedy ještě pro nikoho nemám.

### Kamila, 18 let
Vánoční dárky mám zatím jen pro sourozence a pro pár přátel. Mám problémy s nápady na dárek. Kdybych věděla, co koupit, měla bych je už pro všechny.

### Libor, 19 let
Letos (jako posledních pár let) nestíhám nic. Takže moc dárků ještě nemám. Budu je muset co nejdříve nakoupit, i když ještě nevím co komu.

### Petra, 19 let
Vánoční dárky nakupuji průběžně celý rok, je to výhodnější, protože pak se nemusím stresovat, že něco ještě nemám, a adventní dobu si užívám v klidu. Vánoční dárky mám tedy už pro všechny.

### Monika, 20 let
Vánoční dárky mám nakoupené pro všechny kromě taťky – tomu každoročně nevím co koupit. Dárky většinou pořizuji s předstihem, abych se pak nemusela bát, že někomu pořídit něco nestihnu.
