---
title: Na jarmark do Šebetova
author: Tomáš Trumpeš
category: kultura
tags: Šebetov Vánoce 48-2013
---

Tradiční Vánoční jarmark pořádají v sobotu 14. prosince šebetovské Sociální služby. Ve vstupních prostorách zámku bude jarmark přístupný od 9 do 17 hodin.

V nabídce prodávaných výrobků nebude chybět keramika – užitné nádoby, ozdobné kachle, drobná figurální keramika, vánoční ozdoby, betlémky, dále výrobky z přírodnin – svícny nebo aranžé; tkané výrobky – koberečky, předložky, polštáře; vyšívané výrobky – dečky, ubrousky, ubrusy, vánoční prostírání, vyšívané obrázky; hedvábné výrobky – šátky, šály, kravaty; batikované výrobky – trička, polštáře, chňapky, tašky a medové svíčky, drobné výrobky ze dřeva a další zboží.