---
title: Firmu Katzmair prověřuje policie pro možné podvodné jednání
author: Petr Meluzín
category: informace
tags: Boskovice 48-2013
---

Několik desítek klientů si objednalo plastová okna u firmy Katzmair s.r.o. Zaplatili zálohy, ale firma pak nedodržela ani termíny montáže, ani zákazníkům po urgencích nevrátila peníze. Pracovníci firmy navíc přestali komunikovat se zákazníky i s dodavateli.

Policie se případem začala zabývat v září, kdy se na ni obrátili první nespokojení klienti, v současné době prověřuje možné podvodné jednání firmy. Dosud bylo zjištěno, že firma připravila zákazníky o více než 400 tisíc korun. Poškozených však může být mnohem víc, policie proto vyzývá všechny, kterým firma dosud nedodala okna, ani nevrátila zálohu, aby to oznámili na bezplatnou linku 158.