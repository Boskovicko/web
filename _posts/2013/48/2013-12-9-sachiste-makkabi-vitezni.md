---
title: Šachisté Makkabi se vrátili s výhrou
author: Lubomír Slezák
category: sport
tags:
- okres Blansko
- šachy
- 48-2013
---

Boskovice se ve třetím kole KPIIA střetly s ŠK 64 Brno. Oba týmy v předchozím kole prohrály a oba potřebovaly k udržení postupové naděje zvítězit.

Boskovice vyrazily v kompletní základní sestavě a po výhře Ševčíka se ujaly vedení. Po porážce Dobeše bylo vyrovnáno, vedení Boskovicím vrátil Boháček. Nešťastná prohra Veselého srovnala stav na 2:2. Po výhře Ladislava Petra skončily remízou partie Hubeného a Chloupka. Jiří Marek pak vítězstvím zpečetil výhru Boskovic 5:3.

Makkabi Boskovice zůstává po výhře nad papírově nejsilnějším družstvem soutěže v boji o postup. V tabulce si polepšilo na druhé místo, tři body za prvním Lipovcem B.

TJ Sloup – Vyškov C 2:6, ASK Blansko – Sokol Tišnov 3:5, Brno 64 – Boskovice 3:5, Kuřim B – Lipovec B 3:5, Jevíčko – Lipovec C 5:3.

1. Lipovec B 3 3 0 0 15.5 9 
2. Boskovice 3 2 0 1 14.0 6 
3. Blansko 3 2 0 1 13.0 6 
4. Tišnov 3 2 0 1 12.5 6 
5. Kuřim B 3 2 0 1 12.5 6 
6. Vyškov C 3 1 0 2 12.5 3 
7. Brno 64 3 1 0 2 11.5 3 
8. Sloup 3 1 0 2 10.5 3 
9. Jevíčko 3 1 0 2 9.5 3 
10. Lipovec C 3 0 0 3 8.5 0 

Tuto neděli hostí Boskovice v okresním derby celek Blanska, v Lipovci hraje Vyškov C.