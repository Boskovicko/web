---
title: Našli místo pro sportovní halu
category: zpravodajství
tags:
- Boskovice
- sportovní hala
- 50-2005
---

Nová sportovní hala v Boskovicích by měla v budoucnu stát u základní školy na Slovákově ulici. „Tato lokalita byla vybrána z několika variant. Je v majetku města, je v blízkosti školy, což předpokládá využití i v dopoledních hodinách a tudíž ekonomičtější provoz a v blízkosti je moderní venkovní hřiště, což je vhodné doplnění,“ vysvětlil starosta města František Sivera.

Do poloviny příštího roku by měla existovat studie, která napoví, jak bude hala vypadat a kolik bude třeba na stavbu peněz, poté bude zpracována projektová dokumentace. Město se pak bude snažit sehnat dotaci.