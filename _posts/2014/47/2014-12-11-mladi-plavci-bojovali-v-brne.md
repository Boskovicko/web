---
title: Mladí plavci bojovali v Brně
authors: Lubomír Slezák
category: sport
tags: 
- 47-2014
- Brno
- Boskovice
- plavání
---
Brněnský pětadvacetimetrový bazén obsadili celý předposlední listopadový víkend plavci ročníku narození 2000 - 2002.

Na Zimním krajském přeboru žactva bojovali především o nominace na mistrovství ČR, které patří ve všech disciplínách vždy pouze jen nejrychlejším čtyřiadvaceti republikovým plavcům. I přesto, že mnozí nemohli pro nemoc přijet, opět bylo vidět mnoho kvalitních republikových závodů.

Z boskovického oddílu čtyřikrát na stupně vítězů vystoupil dvanáctiletý Tlamka, medaile neutekly ani o dva roky starší Husovské, ani stejně starému Davidovi. Těsně pod stupni vítězů zůstali Vojtěch Přibyl, Natálka Lepková, Adéla Šmídová, Zuzka Vorlová, Pavla Závodná a Pavel Sivera.


