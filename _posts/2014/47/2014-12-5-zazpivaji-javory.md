---
title: V Boskovicích zazpívají Javory
authors: Tomáš Trumpeš
category: kultura
tags: 
- 47-2014
- Boskovice

---
Jubilejní a vánoční koncerty připravili letos sourozenci Hana a Petr Ulrychovi. Jeden z koncertů zazní také v Boskovicích, a to v neděli 7. prosince od 19 hodin ve velkém sále sokolovny.

Hana a Petr Ulrychovi letos slaví sourozeneckých 135 let - Hana 65, Petr 70 let, dále 50 let umělecké činnosti, 40 let Javorů a 5 let Javory beatu. „Jubilejní koncert posluchačům nabídne možnost poslechnout si to podstatné z celé hudební historie Hany a Petra Ulrychových - od beatových začátků až k čerstvým novinkám jejich repertoáru. Uslyšíte dnes už půlstoletou hudební a textovou cestu k Javorům, co rostou z vědomí kořenů a odmítají dobové zařazování. Snad zaslechnete bigbeat v houslích a cimbálu Javorů, v Javory beatu zase jiný dotyk energie. Nakonec zahrají a zazpívají všichni společně a nebudou chybět ani vánoční koledy v jejich úpravě,“ uvedli pořadatelé koncertu.
Předprodej na boskovický koncert Javorů již probíhá v Městském informačním středisku.
