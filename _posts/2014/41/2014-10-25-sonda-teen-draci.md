---
title: "Sonda teen: pouštění draků"
authors: Ludmila Dobrozemská
category: publicistika
tags: 41-2014 
---

Začalo období pouštění draků. Podařilo se ti někdy vyrobit draka, který by opravdu létal, nebo se u vás draci vždy jen kupovali?

### Milan, 12 let
Ne, nikdy jsem to ani nezkoušel.

### Luděk, 14 let
Samozřejmě, že se mi podařilo vyrobit draka, který létá!

### Milada, 15 let
Pouštění draků jsem měla moc ráda. Vždycky jsme si ale draka kupovali, vyráběla jsem jen nějaké malé draky na podzimní výzdobu domu.

### Vladimír, 18 let
Draka jsem vyráběl s tátou. Byla to vždycky zábava a moc jsem se na to těšil. Pak jsme našeho vyrobeného draka chodili i pouštět. A létal! Musím říct, že co si pamatuji, tak nebylo vůbec lehké vyrobit takového létajícího draka.

### Jana, 18 let
Pamatuji si, že jsme s bratrem draka vyráběli, ale byl to spíš takový pokus vyrobit něco, protože reálně pak nevzlétl. Moc nás to vyrábění bavilo. Ale je to strašně dlouho, co jsem draky nepouštěla. Úplně mám chuť někam zajít a zase si zalétat.

### Pavlína, 19 let
No, tak na to už si nepamatuji. Vím, že jsme pouštěli draky, když jsme byli malí. Pamatuji si také, že jsme doma nějakého draka vyráběli. Ale jestli ten vyráběný létal, to už nevím.

### Lukáš, 19 let
Ano, draka se mi podařilo vyrobit a potom i létal, ale nevyráběl jsem ho sám, ale s rodiči. Bylo to, když jsem byl malý.