---
title: Šachisté Adamova prohráli potřetí za sebou
authors: Lubomír Slezák
category: sport
tags:
- okres Blansko
- šachy
- 9-2014
---

V jihomoravském KP I šachových družstev došlo od desátého listopadu k první změně na postupových místech. Po třetí porážce v řadě přišel o druhé místo Spartak Adamov, nahradily ho týmy z Ořechova a Vinohrad. Přímý souboj o Černého Petra zůstal bez vítěze a boj o (pravděpodobně) dvě sestupová místa bude ještě zajímavý. Týmy z konce tabulky hrají většinu zápasů mezi sebou a tak i odepisovaná Rudice má pořád teoretickou šanci na záchranu.

8\. kolo: ŠK Duras BVK Brno C – Orel Ořechov 3:5, SPgŠ + G Znojmo – Vinohrady Brno 3:5, Spartak Adamov – Lokomotiva Brno C 1,5:6,5, TJ Znojmo – Veselí nad Moravou 3:5, MKS Vyškov – Sokol Rudice 4:4, ŠK Tetčice – ŠK Bystrc Oilers 5:3.

Předposlední kolo KP II A zavedlo boskovický tým do Lipovce. Hosté potvrdili roli favorita a upevnili si třetí místo v tabulce, Lipovec C zůstal poslední. Oba vedoucí celky vyhrály a pro B tým Lipovce znamenala výhra i jistý postup do KP I.

8\. kolo: Garde Lipovec C – Makkabi Boskovice 1,5:6,5, Krejčí – Chloupek 0:1, Nečas – Dobeš 0:1, Ševčík – Boháček 0,5:0,5, Longhin – Hubený 0,5:0,5, Krejčí – Petr 0:1, Šíbl – Veselý 0:1, Keprt – Dvořáček 0:1, Rimpler – Walletzký 0,5:0,5. Garde Lipovec B – Sokol Tišnov 5,5:2,5. ŠK Jevíčko – MKS Vyškov C 4:4, ŠK Kuřim B – TJ Sloup 6,5:1,5, ŠK Brno 64 – ASK Blansko 6,5:1,5.