---
title: Ve skleníku se uskuteční další ročník Lego Technic Show
authors: Tomáš Trumpeš
category: kultura
tags: Boskovice 9-2014
---

Čtvrtý ročník jednodenní výstavní show dánské stavebnice Lego se uskuteční v sobotu 15. března v boskovickém zámeckém skleníku. Populární výstavní Lego Technic Show pořádají Kulturní zařízení města Boskovice ve spolupráci se serverem [kostky.org](http://www.kostky.org).

„Návštěvníky čeká až 70 Lego Technic modelů, na galerii opět velké kolejiště, bude připraven i dětský koutek, přijede prodejce e-shop legenio.cz. Pro unavené návštěvníky bude otevřen bar s posezením. Vybrané modely budou návštěvníci moci ohodnotit a jejich tipovací lístky budou v 16 hodin slosovány o hodnotné ceny včetně stavebnice Lego Technic,“ pozval na výstavu Ivo Legner.