---
title: Boskovické kino vyhlašuje soutěž o nové logo
authors: Tomáš Trumpeš
category: kultura
tags: Boskovice kino 9-2014
---

Nové logo chce díky veřejné soutěži získat boskovické kino. 
Návrhy můžou účastníci zasílat e-mailem na adresu <kino@boskovice.cz>, a to ve formátu pdf, jpg nebo gif. Soutěž bude ukončena 31. března, zaslané návrhy budou vyhodnoceny a autoři vybraných log budou oceněni filmovými dary.

„Fantazii a stylu se meze nekladou, ale očekávání jsou následující: nové logo bude jednoduše zapamatovatelné a identifikovatelné, bude svým vzezřením spojitelné s kinem, a to vše platí i pro jeho podobu v malém formátu 10×10 mm. Dále by logo mělo obsahovat název Kino Boskovice,“ uvedl vedoucí kina Tomáš Marvan.