---
title: Dětská Porta se konala už po sedmadvacáté
cover-photo: http://i.imgur.com/C0rArMG.jpg
authors: Andrea Šrámková
category: kultura
tags: Krhov Porta 9-2014
---

Deset soutěžních týmů se vystřídalo první březnovou sobotu na pódiu kulturního domu v Krhově, kde skalický oddíl Stopa uspořádal tradiční soutěž dětských hudebních skupin Dětská Porta. Ty se utkaly ve třech kategoriích.

V mladší kategorii zvítězily Berušky ze zušky, na druhém místě za nimi skončila rodinná skupina Dvořáci a na třetím Čiperky. Nejvyšší příčku ve starší kategorii získala skupina VEKA (na snímku), druhé místo obsadily Pružiny, které se současně staly vítězi diváckého hlasování. Díky němu získaly příležitost vystoupit v létě na Festiválku bez bojů válek. Třetí místo ve starší kategorii připadlo skupině Fantazie.

Na závěr soutěže jako host vystoupila skupina Mariachi Espuelas hrající mexické melodie.