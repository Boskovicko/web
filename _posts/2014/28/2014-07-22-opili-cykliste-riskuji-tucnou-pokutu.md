---
title: Opilí cyklisté riskují tučnou pokutu
authors: Petr Meluzín
category: zpravodajství
tags: 
- 28-2014
- Boskovicko
---
V horkých letních dnech přijde vhod vychlazené pivo. Po jeho požití by málokdo sedl za volant, v případě řízení kola si ale spousta lidí těžkou hlavu nedělá. I cyklista je ale oficiálně řidič, i když pouze nemotorového vozidla, a může ho zastavit a zkontrolovat policejní hlídka. 

Leckdy se i stane, že opilý cyklista zaviní dopravní nehodu. To potvrzují slova policejní mluvčí Ivy Šebkové. Prozradila, že namátkově provádějí i kontroly cyklistů, které sice nemají vliv na řidičské oprávnění nebo na body, ale v případě zjištění alkoholu v krvi musí cyklisté počítat s pokutou. A rozhodně nejde o desetikoruny. „Cyklistovi, který nadýchal do jednoho promile alkoholu, hrozí ve správním řízení bloková pokuta v rozmezí od dvou a půl do dvaceti tisíc korun. Při zjištěné hodnotě nad jedno promile může být finanční postih ve výši od pětadvaceti do padesáti tisíc korun,“ vypočítala Šebková. Ta také připomněla nehodu z konce června, kdy mladík po požití alkoholu usedl na kolo a narazil do svodidel. Dechová zkouška ukázala 1,28 promile alkoholu. „Opilý cyklista, který kličkuje po silnici, potenciálně ohrožuje další účastníky silničního provozu. Ti mohou těžko odhadnout, jak se zachová,“ zdůraznila Šebková.

Častou chybou, které se dále cyklisté dopouštějí, je jejich nedostatečné osvětlení. I zde hrozí finanční postih. „Za tento přestupek můžeme na místě uložit pokutu do dvou tisíc korun,

