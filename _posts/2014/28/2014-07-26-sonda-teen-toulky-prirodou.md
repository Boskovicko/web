---
title: "Sonda teen: Toulky přírodou"
authors: Ludmila Dobrozemská
category: publicistika
tags: 
- 28-2014
- ankety
- sonda teen
---
Léto je dobou, kdy je více času na toulky přírodou. Měl jsi štěstí na nečekané setkání s volněžijícími tvory?

### Andrea, 12 let

Blízko u domu se nám vyhřívají ještěrky, sem tam k nám přijde i zajíc a včera jsem měla příležitost docela zblízka pozorovat srnce. 
Ale letošní rok jsem měla celkově štěstí na taková setkání. Zjara jsme na jednom výletě s rodinou pozorovali v potoce malé chrostíky a v jedné kaluži pulce.

### Milada, 15 let

Potkávám srnky.

### Anna, 16 let

Jednou jsem si v brzkých ranních hodinách vyšla do lesa a najednou jsem slyšela šustění a vylezlo celé stádo divočáků. Zůstala jsem stát na místě a doufala, že jak rychle přišli, tak rychle i odejdou. Tolik divočáků najednou jsem ještě neviděla.

### Lucie, 17 let

Bohužel ne, ale za chvíli jedu na tábor a tam snad bude dost příležitostí (i nepříjemných) na podobná setkání.

### Patrik, 17 let

V přírodě bývám často – rád se tam procházím s naším psem. Několik takových nečekaných setkání jsem už zažil. Potkal jsem jak srnky, zajíce, tak i třeba divočáky, což nebylo zrovna příjemné.

### Jana, 17 let

Do přírody chodím často, protože máme pejska. Potkáváme většinou srnky, výjimečně zajíce, bažanty. Ale protože teď je velké teplo, dlouho jsem žádné zvíře nepotkala.

### Karel, 18 let

Do přírody moc nechodím, takže nečekané setkání jsem nezažil.

### Pavlína, 18 let

Potkala jsem v lese divočáky a musím přiznat, že jsem se bála. Nevěděla jsem, co mám dělat, navíc jsem měla obavu, aby se například proti mně nerozběhli. Naštěstí ale zalezli zpět do lesa. 

### Radek, 19 let

Nějaké zvířata jsem potkal, například včera veverku. Když běhám, tak často vídám srnky. 	
