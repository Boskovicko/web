---
title: Mladí vzpěrači jsou vidět
authors: Lubomír Slezák
category: sport
tags: 
- 28-2014
- Boskovice
---
Český svaz vzpírání vydal vzpěračské tabulky výkonů první poloviny letošního roku. Neztratili se v nich ani reprezentanti boskovického klubu.

Šestnáctiletý Petr Mareček je mezi muži bez rozdílu věku na vynikajícím osmém místě, mezi dorostenci bez rozdílu hmotnosti je první. Miroslav Parolek je ve stejné kategorii šestý.

Petr Mareček také vede dvě hmotnostní kategorie, a to do 62 a 69 kilogramů. V kategorii do 62 kg je zatím čtvrtý Jan Dvořák a osmý Tomáš Procházka. 

V kategorii do 85 kilogramů patří druhé místo Miroslavu Parolkovi, čtvrté Ondřeji Hovjackému. Miroslav Parolek je první v kategorii do 94 kg. 

