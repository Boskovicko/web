---
title: Boskovice budou mít nové služební auto
authors: Marek Osouch
category: zpravodajství
tags: 
- 28-2014
- Boskovice
---
Boskovická radnice se rozhodla koupit nové služební auto. Hyundai tak nahradí již deset let používanou Mazdu s téměř dvěma sty tisíci najetými kilometry. 

„Stav vozidla odpovídá stáří a počtu ujetých kilometrů. Náklady na opravy postupně rostou a v průběhu provozu vozidla je nutné odstraňovat stále častější závady,“ popsal důvody nákupu Petr Novák z odboru správy úřadu. Nákup auta bude stát město zhruba dvě stě tisíc korun s tím, že jej bude postupně splácet. Uzavírá totiž leasingovou smlouvu. 

