---
title: Děti ze Základní školy Jabloňany nasbíraly téměř šest tun papíru 
authors: Petra Richterová
category: napsali nám
tags: Jabloňany ekologie 7-2014
---

Podobně jako v minulých letech i letos sbírají děti a rodiče z Jabloňan staré noviny, časopisy, kartony, obaly a jakýkoliv jiný papír. Sběrači jsou evidováni a nejvýkonnější pochopitelně odměněni. Sběrem papíru vedeme děti k třídění odpadu a naplňujeme tím učivo envinromentální výchovy. Získané finanční prostředky využije škola pro děti.

V loňském školním roce byl na 1. místě K. Krátký s téměř 2 tunami starého papíru. Během prvního pololetí aktuálního školního roku jsme nashromáždili neskutečných 5 800 kg papíru. Na počet 30 žáků je to výborný výkon. Mezi nejlepší sběrače zatím patří G. a V. Vaňkovi – 1 604 kg papíru a K. Krátký – 1 231 kg papíru.

Dětem i rodičům patří velké poděkování.