---
title: V tělocvičně zřídili lezeckou stěnu
authors: Petra Bílá
category: zpravodajství
tags:
- Velké Opatovice
- 7-2014
---

Základní škola ve Velkých Opatovicích má od poloviny února nový prvek pro tělovýchovnou a volnočasovou aktivitu dětí, mládeže a dospělých. V tělocvičně školy nově stojí umělá lezecká stěna. „Stěna má osmdesát metrů čtverečních. Počítáme, že ji využijí naši žáci při různých kroužcích, přístupná bude i zájemcům z řad veřejnosti.

Pořízení stěny včetně dalšího materiálu, jako jsou lana a úvazy, vyšlo zhruba na čtvrt milionu korun. Z toho pětaosmdesát procent jsme pokryli díky dotaci z MAS Partnerství venkova,“ prozradila ředitelka školy Karin Petrželková.