---
title: Senioři se dočkají výtahu. Se zpožděním
authors: Veronika Požárová
category: zpravodajství
tags: Boskovice senioři 7-2014
---

Na nový lůžkový výtah se těší v boskovickém domově pro seniory na Sadové ulici. Sloužit měl už od března, ale na při posledním jednání rada města schválila dodatek smlouvy, který dokončení výtahu posunul na 15. dubna.

„Termín dokončení se mění ze dvou důvodů. K určitému zdržení došlo už při projektování, navíc, aby bylo všechno funkční a naprosto bezproblémové, rozhodli jsme, že se Městské správě sociálních služeb nějaké peníze přidají, aby mohla přizpůsobit budovu. Nejde totiž jen o samotný výtah, ale i o další úpravy v rámci požární ochrany. Jedná se o výtah evakuační a musí se vyhovět požadavkům hasičů na únikovou cestu,“ uvedl starosta Boskovic Jaroslav Dohnálek. Přístavbu výtahu provádí společnost Stavkom.