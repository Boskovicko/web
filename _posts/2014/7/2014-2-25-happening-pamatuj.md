---
title: "Happening Pamatuj! připomene oběti koncentračních táborů"
authors: Tomáš Trumpeš
category: kultura
tags: Boskovice 7-2014
---

U boskovické synagogy se letos koná happening Pamatuj!, pořádaný k příležitosti 70. výročí dne, kdy bylo v Osvětimi zavražděno 3 792 nevinných lidí. Akce proběhne v sobotu 8. března v 17 hodin a připomene také více než 10.000 československých občanů, kteří zahynuli v koncentračních táborech v roce 1944.

„V podání komorního sboru Carpe Diem zazní židovské písně, zpívané lidmi, kteří šli na smrt – plné naděje, optimismu, duchovní síly. Poté bude následovat koncert orchestru ZUŠ Boskovice, Kosher tria a pěveckého sboru Carpe Diem v prostorách synagogy. Soubory vedou sbormistr Karel Pecháček a dirigent Martin Krajíček,“ upřesnili program pořadatelé.