---
title: Boskovice vyhlásily nejlepší sportovce za rok 2013
authors: Lubomír Slezák
category: sport
tags: Boskovice 10-2014
---

V sobotu 8. března proběhlo v zámeckém skleníku na Plese sportovců slavnostní vyhlášení nejlepšího sportovce, družstva a trenéra Boskovic za rok 2013.

Výběrová komise provedla nominaci nejlepších bez rozlišení umístění a vyhlásila pět jednotlivců, tři kolektivy a dva trenéry.

V kategorii jednotlivců ceny obdrželi: Patrik Šebek (HC Boskovice, inline hokej) – 1. místo MS FIRS v Anaheim (USA), 3. místo Světové hry Cali (Kolumbie), 1. místo Mistrovství ČR za Mission Roller Brno. Jakub Beneš (DDM Boskovice, plavání) – Letní kr. přebor: 1. místo – 50P, 2. místo – 100P; zimní kraj. přebor 1. místo – 50P, 3. místo – 100P, letní PČR 1. místo – 50 a 100P; zimní PČR: 1. místo – 100P, 3. místo – 50P. Petr Mareček (TJ SOUZ Boskovice, vzpírání) – 1. místo Turnaj olympijských nadějí v Turecku, 1. místo MČR juniorů do 20 a 23 let, 3. místo družstvo Turnaj Visegradské čtyřky, 3. místo Mistrovství Evropy juniorů do 15 let. Lucie Hanousková (TJ Minerva Boskovice, volejbal) – 2. místo v krajském přeboru kadetek. Pravidelně se účastní srazů širšího reprezentačního výběru kadetek na MS. Adéla Šafářová (Moravec Sokol Benešov, cyklistika) – Mistryně republiky a vítězka Českého poháru v cyklokrosu. V Českém poháru horských kol byla třetí.

V družstvech vybrala komise tuto trojici: muži TJ Sokol Sadros (malá kopaná) – Vítězství v 1. lize okresu Blansko, postup do finále Mistrovství ČR v malé kopané. Kadetky TJ Minerva Boskovice (volejbal) – 2. místo v krajském přeboru. Dorost HC Boskovice (hokej) – postup do 1. ligy staršího dorostu (2. nejvyšší soutěž v ČR).

V kategorii trenérů byli oceněni: Michal Gebel (LTC Velen, tenis) – dlouhodobá a soustavná činnost s mládeží, vytvořil základnu čítající cca 60 dětí a 2 závodní družstva – babytesu a mladších žáků. Věra Opatřilová (TJ Rytmus Boskovice) – stála u zrodu TJ Rytmus, je jeho předsedkyní, pracuje aktivně jako cvičitelka. Od roku 1994 vede kurz plavání pro batolata, absolvovala kurz cvičení pilates a své zkušenosti předává dál.
Do Sportovní síně slávy města Boskovice za rok 2013 byl uveden Bořivoj Huvar. Jeho jméno je spojeno nejen s otevřením zimního stadionu v Boskovicích, ale především s boskovickým volejbalem.