---
title: "Sonda teen: Knihy"
authors: Ludmila Dobrozemská
category: publicistika
tags:
- sonda teen
- ankety
- 10-2014
---

Přečteš knížku za měsíc? Máš svůj oblíbený žánr a naopak jiný, po kterém určitě nesáhneš?

### Kamila, 13 let
Jednu knížku za měsíc asi přečtu. Ráda čtu romány, nemám ráda detektivky a hororové příběhy.

### Monika, 14 let
Čtení mě moc nebaví. Když už mám něco přečíst, tak si to raději poslechnu jako audio knihu.

### Jarka, 14 let
Já čtu ráda knížky, které mají několik dílů. To se pak mám vždycky na co těšit. Nemám ráda strašidelné příběhy nebo životopisy. Za měsíc přečtu víc než jednu knížku.

### Tomáš, 15 let
Moc nečtu, baví mě ale detektivky a sci-fi.

### Petra, 16 let
Jednu knížku za měsíc přečtu. Můj oblíbený žánr je poezie. Nemám ráda sci-fi knížky.

### Franta, 17 let
Já skoro nečtu. Když už tak spíš časopis než knížku nebo nějaký článek na internetu.

### Jan, 18 let
Rád čtu historické knihy, hlavně z období druhé světové války. Nesáhl bych po románu nebo knihách typu Twilight sága. Čtu, jak mám čas. Někdy třeba nepřečtu ani jednu knížku za měsíc, jindy během měsíce třeba pět knížek.

### Magdaléna, 20 let
Od té doby, co jsem na vysoké školy, přečtu určitě více než jednu knihu za měsíc. V poslední době však čtu především různá skripta a učebnice, ve volných chvílích pak poezii nebo historické romány.