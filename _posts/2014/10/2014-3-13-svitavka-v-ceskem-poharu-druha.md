---
title: Svitávka skončila v Českém poháru druhá
authors: Lubomír Slezák
category: sport
tags: Svitávka Praha kolová 10-2014
---

V sobotu se v hale Pankrác Praha hrálo finále Českého poháru v kolové a o vítězství a právo reprezentovat Českou republiky v Evropském poháru bojovalo sedm dvojic.

Domácí Pankrác ve složení Daniel Jenšík/Tomáš Otčenášek, Zlín 1 – Jan Krejčí/Martin Struhař, Zlín 2 – Jiří Landt/Ludvík Píšek, SC Svitávka 1 – Jiří Hrdlička/Pavel Loskot, SC Svitávka 2 – David Richtr/Jan Stibor, Liberec – Jan Beneda/Evžen Krajzinger a Favorit Brno 1 Petr Skoták/Pavel Šmíd.

O konečném pořadí rozhodl až poslední zápas celého turnaje, ve kterém Favorit Brno přehrál svého největšího rivala SC Svitávku 1 7:4. Petr Skoták s Pavlem Šmídem tak budou ČR reprezentovat 24. května v jihofrancouzském Dorlisheimu.