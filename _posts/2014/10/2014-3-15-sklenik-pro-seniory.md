---
title: Ve skleníku proběhnou dvě akce pro seniory
authors: Tomáš Trumpeš
category: kultura
tags: Boskovice senioři koncerty 10-2014
---

Dvě akce určené především pro boskovické seniory proběhnou ve druhé polovině března v zámeckém skleníku.

Nejprve to bude v úterý 18. března od 16 hodin Koncert nejen pro seniory, který pořádá občanské sdružení Inter nos a Městská správa sociálních služeb. Na pódiu se vystřídají Pěvecký sbor DPS Penzion, PS Janáček, PS Voice Band, Flautet a sólisté SPgŠ Boskovice. Vstupné na koncert je dobrovolné a výtěžek bude věnován na podporu sociálních služeb.

V úterý 25. března od 15 do 19 hodin pořádají ve skleníku boskovická Kulturní zařízení Jarní taneční zábavu (nejen) pro seniory. K tanci a ke zpěvu hraje skupina Jaroslava Molta.