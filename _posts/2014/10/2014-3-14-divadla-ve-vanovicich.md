---
title: Vanovice hostí divadla
authors: Tomáš Trumpeš
category: kultura
tags: Vanovice divadlo 10-2014
---

Třetí ročník soutěžní přehlídky amatérských divadelních souborů se koná na přelomu března a dubna ve Vanovicích. Nejprve zde zahraje v sobotu 22. března Spurníkův ochotnický soubor Sokola Litovel divadelní komedii Michala Schmalze Kdo vám to dá?, poté v sobotu 29. března představí Ochotnické divadlo Boskovice konverzační komedii autorů Patricka Haudecoeura a Danielle Navarro-Haudecoeur Mátový, nebo citron?, a konečně v sobotu 5. dubna uvede divadelní soubor teaTrum Velké Opatovice hru Romana Krejčíře Kdopak to zvoní?

Všechna představení začínají v 18 hodin a po skončení posledního budou diváci hlasovat o vítězi přehlídky.