---
title: Brněnský běžecký pohár pokračoval v Modřicích
authors: Lubomír Slezák
category: sport
tags: Modřice běh 10-2014
---

Martin Debnar, velká naděje českého mužského triatlonu a český reprezentant do 23 let, se stal vítězem osmého závodu Brněnského běžeckého poháru v Modřicích.

Na startu sice chyběli dva zatím nejlepší běžci tohoto ročníku Robert Míč a Miloš Nikodým, ale konkurenci oproti závodu v Ráječku posílili například Daniel Orálek (celkově třetí) nebo Petr Kotyza (pátý).

Martin Debnar měl na druhého v pořadí Filipa Záveského (Iscarex Team Česká Třebová) náskok čtrnácti vteřin, o další tři vteřiny později byl v cíli třetí, Debnarův oddílový kolega, Jiří Kalus. Mezi veterány potvrdil svoji dobrou formu Daniel Orálek, nejlepší ženou byla v Modřicích Romana Gajdošová (Ekol Team). Mezi dorostenkami nenašla konkurentku Adéla Šafářová (AK Olymp Brno Moravec Team), která se vrátila i na první místo celkového pořadí.

Z výsledků: **Muži:** 1. Debnar Martin (Ekol Team), 30:46, 2. Záveský Filip (Iskarex Česká Třebová), 31:00, 3. Kalus Jiří (Ekol Team), 31:03. **Veteráni 1:** 1. Orálek Daniel (AC MS Brno), 31:13, 6. Grün Gustav (AC Okrouhlá), 34:58. **Veteráni 2:** 1. Sedlák Radek (Eurofoam Sport Team), 36:30, 3. Spáčil Leopold (Letovice), 37:15. **Veteráni 3:** 1. Kudlička Svatopluk (LRS Vyškov), 37:16, 8. Stráník Aleš (Blansko), 43:01. **Ženy:** 1. Gajdošová Romana (Ekol Team), 18:35. **Veteránky 1:** Jančaříková Lenka (AAC Brno), 20:18, 8. Grünová Ivana (AC Okrouhlá), 24:23. **Veteránky 2:** 1. Durnová Marta (Antolis Branopac), 21:41, 4. Žákovská Alena (Horizont Kola Novák Blansko), 23:29. **Dorostenci:** 1. Konečný Aleš (AC MS Brno), 17:24. **Junioři:** 1. Záděra Pavel (Beta Ursus Orienteering), 17:51. **Dorostenky:** 1. Šafářová Adéla (AK Olymp Brno Moravec Team), 19:37. **Juniorky:** 1. Eliášková Tereza (AK Olymp Brno), 20:17. **Starší žáci:** 1. Suchánek Daniel (VSK Univerzita Brno), 3:44, 4. Stloukal Štěpán (ACT leraK), 3:52. **Mladší žáci:** 1. Stibal Jakub (AK Kuřim), 4:12, 2. Šmída Michal (Moravec Benešov), 4:17. **Mladší žákyně:** 1. Půstová Šárka (VSK Univerzita Brno), 4:20, 2. Obořilová Tereza (Moravec Benešov), 4:21, 4. Kalincová Anna (AK Blansko Dvorská), 4:33.

Brněnský běžecký pohár má na programu ještě dva závody. V sobotu 15. března startuje Běh kolem Myslivny, seriál uzavře 5. dubna Soudek Vinice-Hnanice.