---
title: Město pořádá konferenci o rodině
authors: Tomáš Trumpeš
category: kultura
tags: Boskovice 7-2014
---

Konferenci u příležitosti 20. výročí Mezinárodního roku rodinu pořádá ve středu 26. února od 13 hodin v sále kina Panorama město Boskovice.

Vedení města tak podle místostarostky Jaromíry Vítkové činí s ohledem na požadavky rodičů a veřejnosti na zajištění kvalitního vzdělání a výchovy a také dostatečné kapacity školských zařízení. Právě široké veřejnosti je konference kromě odborníků rovněž otevřená. „Cílem konference je seznámit zástupce samospráv obcí Boskovicka, pedagogy a širokou veřejnost s koncepcí rodinné politiky Jihomoravského kraje a s informacemi v oblasti služeb v rámci výchovy a vzdělávání dětí,“ uvedla místostarostka Jaromíra Vítková.

K tématům vystoupí odborníci z jihomoravského krajského úřadu, zástupci mateřských center, základní a mateřské školy v Boskovicích. K diskusi jsou přizváni i provozovatelé nestátních zařízení pro děti jako jsou soukromé školky, lesní klub, Waldorfská iniciativa, a podobně.