---
title: Rozhodnuto, černý Petr zůstal v Brně
authors: Lubomír Slezák
category: sport
tags:
- okres Blansko
- hokej
- 7-2014
---

Hokejová Krajská Liga Jižní Moravy a Zlína má sice před sebou ještě poslední kolo základní části, postupová tajenka je ale již vyřešena. Tedy alespoň v jihomoravské části. V té druhé musí rozhodnout právě až poslední kolo.

Skvělý finiš předvedli hokejisté SK Minerva Boskovice, kteří po domácí výhře nad týmem Rosic dokázali vyhrát v Uherském Ostrohu a ve 25. kole i v Uherském Brodu. A právě poslední důležitá výhra je posunula do play-off soutěže.

Blansko sice podle očekávání bez problémů porazilo Rosice, ale na vlastním ledě neuspěl Warrior Brno a bude to právě tento celek, pro nějž sezóna skončí už po základní části.

25\. kolo: Uherské Hradiště – Šternberk 4:2, Kroměříž – Brumov-Bylnice 8:2, Warrior Brno – Velké Meziříčí 2:3, Blansko – Rosice 8:4, Uničov – Velká Bíteš (výsledek nebyl do uzávěrky znám).

HC Uherský Brod – SK Minerva Boskovice 4:5 (0:2, 1:2, 3:1), 38. Šiller, 41. Obadal, 48. a 57. Novák – 2. a 4. Janda, 23. Matouš, 39. Skácel, 47. Maršálek. Hosté vedli postupně 3:0, 4:1 a 5:2. Závěrečný nápor Uherského Brodu znamenal přiblížení na rozdíl jediné branky, ale Boskovice výhru uhájily.

1. Velká Bíteš 	23 15 0 3 5 	101:67 	48
2. V. Meziříčí 	23 15 0 3 5 	101:71 	48
3. Uničov 	22 14 1 3 4 	111:78 	47
4. Šternberk 	23 14 0 1 8 	104:87 	43
5. Kroměříž 	23 11 5 0 7 	116:102 	43
6. Boskovice 	23 12 0 2 9 	85:99 	38
7. Bylnice 	23 10 3 0 10 	90:83 	36
8. Blansko 	23 8 4 3 8 	93:86 	35
9. Warrior 	23 9 1 1 12 	87:68 	30
10. Uh. Brod 	23 8 2 1 12 	79:91 	29
11. Uh. Ostroh 	23 4 1 3 15 	76:105 	17
12. Uh. Hrad. 	23 4 1 3 15 	83:139 	17
13. Rosice 	23 2 5 0 16 	82:132 	16

V posledním kole se na boskovickém ledě hraje okresní derby, Velká Bíteš má volno, Velké Meziříčí hostí Kroměříž a Šternberk Uničov.