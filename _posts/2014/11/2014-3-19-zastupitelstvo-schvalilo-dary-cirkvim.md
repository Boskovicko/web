---
title: Zastupitelstvo schválilo dary církvím
authors: Tomáš Trumpeš
category: zpravodajství
tags: Boskovice církve 11-2014
---

Přispět katolické i evangelické církvi na opravu kostelů se rozhodlo vedení města Boskovice. Do rozpočtu na rok 2014 byla pro tento účel vyhrazena částka 50 tisíc korun pro každou z církví, zastupitelstvo na svém březnovém zasedání schvalovalo již konkrétní smlouvy, které poskytnutí daru ošetřují.

Při schvalování se ukázalo, že koalice v rozhodnutí obdarovat církve zdaleka jednotná. S odkazem na to, že církve získaly nemalý majetek v rámci takzvaných církevních restitucí, nepodpořil udělení daru kupříkladu radní Dušan Sušil. Dary nakonec prošly zastupitelstvem nejtěsnější možnou většinou, přičemž potřebné hlasy dodali opoziční zastupitel Martin Nerud a rovněž opoziční, komunistická zastupitelka Milada Hudcová. Ta se ve svém vysvětlení přiklonila k názoru nejužšího vedení města, že kostely neslouží pouze církvím, ale kupříkladu při pořádání různých kulturních akcí široké veřejnosti.