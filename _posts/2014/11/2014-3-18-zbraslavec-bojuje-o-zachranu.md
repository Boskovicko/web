---
title: Zbraslavec bojuje o záchranu
authors: Lubomír Slezák
category: sport
tags:
- okres Blansko
- stolní tenis
- 11-2014
---

Stolní tenisté Zbraslavce odehráli v krajské soutěži další dvě kola.

19\. kolo: Zbraslavec A – Orel Únanov A 6:10, Těžký 2, Bezděk a Křepela R. 1,5, Krása ml. a Křepela L. 0,5. Hosté prohráli obě čtyřhry, ale ve dvouhrách stav rychle otočili. Nedařilo se jedničce domácích Radimu Křepelovi, který v utkání vyhrál pouze jednu dvouhru. Hosté se naopak mohli spolehnout na suveréna celé soutěže Ondrovčáka, který v sezóně neprohrál ani jednu dvouhru.

20\. kolo: Zbraslavec A – MK Řeznovice B 10:7, Křepela R. 4,5, Bezděk 3, Těžký a Krása ml. 1, Křepela L. 0,5. Druhé utkání nabídlo mnohem více vyrovnaných duelů, v nich byli úspěšnější domácí. O výhru se nejvíce zasloužila dvojice R. Křepela a Bezděk.

Zbraslavec zůstává v tabulce sedmý, ale vzhledem k vyššímu počtu sestupujících, nemá záchranu jistou. Vše se rozhodne až v posledních dvou kolech, která se hrají tento víkend.