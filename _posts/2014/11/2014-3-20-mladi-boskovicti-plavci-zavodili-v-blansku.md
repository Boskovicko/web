---
title: Mladí boskovičtí plavci závodili v Blansku
cover-photo: http://i.imgur.com/JNC0wN3.jpg
authors: Lubomír Slezák
category: sport
tags:
- okres Blansko
- plavání
- 11-2014
---

Měsíc březen je vždy ve znamení závodů pro plavce všech věkových kategorií. V sobotu 8. března se jeden z nich uskutečnil v Blansku.

Jedenáctý ročník Blanenského závodu přivítal děti ročníků narození 2004–2007. Mnozí z nich se plaveckých závodů zúčastnili poprvé a nutno podotknout, že všechny děti zvládly své tratě bez problémů a na jedničku.

Boskovický oddíl vyslal do Blanska bezmála dvacet dětí, nejúspěšnějším plavcem se stal nejmladší Jáchym Ryšávka, který si odvážel domů dvě zlaté medaile. Zlato a stříbro vybojovala také stejně stará Barunka Tlamková, zlato se může pochlubit také Tereza Trubelja. Posledním medailistou byl Tomáš Veverka, který si z Blanska odvezl bronz.

Všechny boskovické děti bojovaly statečně a v konkurenci dvou stovek plavců z celé jižní Moravy ukázaly, že v bojích o medaile mají rozhodně co říct.