---
title: Forest a Woody
cover-photo: http://i.zoul.cz/pWJ9ZtL.jpg
authors: Mária Bašná
category: napsali nám
tags: 11-2014
---

Dinosauří dvojčata Forest a Woody. Narodili se v truhlářských dílnách Masarykovy střední školy v Letovicích pod rukama odborných učitelů za asistence jejich šikovných svěřenců a mají se čile k světu. Protože je vyrobili dřevaři a jsou dřevění, jmenují se Forest a Woody.

Jsou výsledkem práce v projektu Pravěkohraní, který je příkladem spolupráce středních a základních škol. Na zmíněném projektu totiž spolupracujeme se ZŠ Boskovice, pracoviště Sušilova. Jeho cílem je zvelebit prostředí partnerské školy v duchu pravěku. Děti z Boskovic přijely začátkem února do Letovic nasát atmosféru našich dílen a podívat se na výrobu pravěkých ještěrů a samy nadšeně přidaly ruku k dílu. Po měsíci usilovné práce jsou oba raptoři na světě. Jeden z dinosauřích brášků bude dělat radost boskovickým dětem ve školní družině, je to totiž stavebnice, a druhý se stal maskotem naší školy jako symbol umu, šikovnosti a dravosti žáků, které připravujeme do života.