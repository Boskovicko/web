---
title: V Šebetově otevřou mateřské centrum
authors: Miroslava Boháčková
category: zpravodajství
tags: Šebetov 3-2014
---

V souladu s takzvanou Koncepcí rodinné politiky Jihomoravského kraje se zastupitelstvo Šebetova rozhodlo podpořit vznik mateřského centra. Své místo najde v prvním patře budovy mateřské školy, kde má detašované pracoviště školní družina.

„Pro potřeby mateřského centra jsme uvolnili jednu místnost,“ sdělila ředitelka základní školy a současně členka obecního zastupitelstva Jana Manová. „Se zařizováním nás čeká ještě hodně práce, nicméně věřím, že do konce února, kdy plánujeme centrum otevřít, vše zvládneme. Do budoucna máme v záměru získat peníze z vypsaného grantu, což by nám umožnilo rozšířit služby mateřského centra a nabídnout je nejen maminkám s dětmi, ale postupně i celým rodinám. V plánu máme mimo jiné pořádání besed a akcí se zaměřením na zdravý způsob života a na kvalitní vyplnění volného času,“ představila plány Jana Manová.