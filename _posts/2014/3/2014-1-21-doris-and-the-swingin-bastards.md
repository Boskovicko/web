---
title: Ve skleníku se představí Doris & The Swingin’ Bastards
authors: Tomáš Trumpeš
cover-photo: http://i.zmotula.cz/eNgK8P4.jpg
category: kultura
tags: Boskovice koncerty 3-2014
---

Další z koncertů nového cyklu jazz-blues-boskovice se koná již tuto středu 22. ledna od 20 hodin v boskovickém zámeckém skleníku. Tentokrát zde zahrají Doris & The Swingin’ Bastards. 
Kapela, kterou tvoří Doris Lamošová – zpěv; Sophia Lamošová – zpěv, druhý hlas; Jan Šimůnek – violinofon, housle; Antonín Šturma – kytara; Pavel Šlosar – kontrabas, se podle organizátorů zaměřuje na doby, kdy jazz byl ještě mladý. „Sesterská dvojice Doris a Sophie Lamošovy působí jako neřízená střela a díky bravurním dvojhlasům a energickému výstupu se špetkou teatrálnosti uspěla i u diváků druhého semifinálového večera vyhledávací soutěže Czech Jazz Contest,“ uvedl dramaturg KZMB Ivo Legner.