---
title: Zbraslavec je na šestém místě
authors: Lubomír Slezák
category: sport
tags:
- okres Blansko
- stolní tenis
- 3-2014
---

Krajské soutěže ve stolním tenisu rozehrály odvetnou část. A-tým Zbraslavce prohrál v KP I v Ivančicích s druhým týmem tabulky, v KP II byla mimo jiné na programu dvě okresní derby.

KP I: Orel Ivančice – STK Zbraslavec A 10:6, Bezděk a Křepela L. 2, Křepela R. 1, Těžký 1.

Domácí byli favoritem, neboť mají vyrovnanou čtveřici kvalitních hráčů. Hosté naopak v první polovině sezóny těžili především z výborných výkonů pouze dvojice hráčů, když Radima Křepelu, při zdravotních problémech Bezděka, doplňoval Pavel Těžký. Toto utkání se však od začátku vyvíjelo jinak. Zbraslavečtí teprve podruhé v sezóně prohráli obě čtyřhry, v prvních dvou sériích dvouher R. Křepela a Těžký dvakrát prohráli. Naopak po dvou výhrách si připsali Bezděk a L. Křepela. Zbraslavec tak prohrával 4:6 a nepříznivý stav se až do konce nezměnil.
Zbraslavec v tabulce klesl o jednu příčku na šesté místo.

1. MS Brno E 	12 10 0 2 	115:67 	42
2. Ivančice 	12 9 2 1 	112:72 	41
3. Únanov 	12 9 1 2 	115:72 	40
4. Vracov B 	12 7 2 3 	111:84 	35
5. Lanžhot B 	12 6 2 4  	98:91 	32
6. Zbraslavec 	12 4 5 3 	101:88 	29
7. Brno I C 	12 4 4 4 	95:99 	28
8. Hodonín B 	12 4 2 6 	90:94 	26
9. Dubňany 	12 3 2 7 	84:104 	23
10. Mor. Prusy 	12 3 2 7 	80:98 	23
11. Řeznovice B 	12 0 3 9 	62:117 	15
12. Hlubočany  	12 0 1 11	42:119 	13

KP II: Šošůvka – Vysočany 10:5, Obalil 3,5, Dvořák 3, Ševčík 2, Zouhar 1,5 – Zukal 2, Gyurgyik a Zouhar 1,5. Boskovice – Zbraslavec B 8:10, Henek 3,5, Pařízek 2, Suchý 1,5, Horváth 1 – Krása Petr ml. 4,5, Krása Petr st. a Illek 2, Cetkovský 1, Křepela Z. 0,5.

1. Slatina D 	12 12 0 0 	120:32 	48
2. Blansko C 	12 10 0 2 	107:43 	42
3. Mokrá 	12 9 1 2 	106:62 	40
4. Komořany 	12 9 1 2 	112:55 	40
5. Kuřim 	12 6 0 6 	81:89 	30
6. Otnice B 	12 5 1 6 	83:94 	28
7. M. Knínice 	12 5 1 6 	83:93 	28
8. Šošůvka 	12 4 0 8 	65:104 	24
9. Boskovice 	12 4 0 8 	76:98 	24
10. Zbraslavec B 	12 3 0 9 	62:113 	21
11. Hlubočany B 	12 3 0 9 	63:102 	21
12. Vysočany 12 0 0 12 	47:120 	12

Tým Vysočan ještě nevyhrál a zdá se, že bude prvním sestupujícím; o záchranu budou bojovat i další tři týmy z našeho okresu.