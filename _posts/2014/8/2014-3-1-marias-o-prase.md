---
title: Šedesát mariášníků hrálo na Okrouhlé o půlku prasete
cover-photo: http://i.imgur.com/2qnQew1.jpg
authors: Lubomír Slezák
category: sport
tags: Okrouhlá mariáš 8-2014
---

V sobotu 23. února se v Okrouhlé sešlo 60 vyznavačů mariáše na dalším ročníku Okrouhleckého esa. „Nahoře je plno a dole taky, tohle je optimální počet hráčů“ říkal krátce po rozlosování Bohumil Kovář.

Hlavní cenu vybojoval jen díky lepšímu výsledku v posledním kole Pavel Rosensprung starší z Lutína. Ani jedno ze čtyř kol sice nevyhrál, jeho výsledky byly ale nejvyrovnanější.

Celkové pořadí: 1. Rosensprung Pavel st. (Lutín), pořadí v jedn. kolech 20, 14, 5, 4. 2. Janíček Jaromír (Louka), 1, 16, 3, 23. 3. Opluštil Jiří (Kunice), 5, 7, 11, 23. 4. Brychta Josef (Kunčina), 19, 14, 1, 17. 5. Šimíček Jiljí (Luboměř), 25, 22, 3, 5. 6. Dokoupil Stanislav (Valchov), 15, 10, 28, 16. 7. Pavlů Pavel (Mor. Třebová), 32, 1, 19, 18. 8. Skoček Jaroslav (Drnovice), 12, 29, 2, 30. 9. Grmela Jindřich (Benešov), 49, 5, 25, 1. 10. Jakubec Alois (Vratíkov), 51, 12, 13, 6.

První cenou byla půlka prasete, druhou kýta a třetí plecko, bez ceny tradičně neodjel nikdo.