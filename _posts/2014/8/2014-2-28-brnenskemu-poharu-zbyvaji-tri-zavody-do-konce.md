---
title: Brněnskému poháru zbývají do konce tři závody
cover-photo: http://i.zmotula.cz/hTX2J8q.jpg
authors: Lubomír Slezák
category: sport
tags:
- okres Blansko
- běh
- 8-2014
---

Běžcům přeje v letošním roce počasí, a tak se už chystají na novou sezónu. Těm z našeho okresu začala Ráječkovskou desítkou, což je nejen první závod Okresní běžecké ligy, ale také součást Brněnského běžeckého poháru, který pomalu uzavírá svůj šestnáctý ročník.

Do konce letošního ročníku Brněnského běžeckého poháru zbývají tři závody a celkovému pořadí kraluje Robert Míč (VSK Univerzita Brno). Startoval v šesti závodech a v pěti z nich proběhl cílem jako vítěz. Pouze jednou se musel sklonit před soupeřem, když v Syrovicích byl druhý s jedenáctivteřinovou ztrátou na Jana Kohuta. Jan Kohut startoval jen ve třech závodech, dva z nich vyhrál (Jehnice, Syrovice), jednou skončil druhý (Vranov).
Mezi ženami se zatím nejvíce daří Lucii Matulové (SK Radio Sport Bílovice nad Svitavou), její náskok před Lenkou Jančaříkovou (AAC Brno), která už startuje ve veteránské kategorii, je ale jen tříbodový.

Mezi muži veterány má už jisté prvenství Petr Kotyza (UNI Brno - ASC Bučovice). V celkovém pořadí je na třetím místě a na jeho náskok před druhým Gustavem Grünem (AC Okrouhlá) je už nedostižitelný.

Neotřesitelnou pozici má také junior Petr Konečný (VSK Univerzita Brno), ani dorostenec Jan Osolsobě (AHA Vyškov) by už o celkové vítězství neměl přijít. V kategorii juniorek bojují o zlatý věnec Jitka Zwienerová s Kamilou Klepalovou (obě Olymp Brno), dělí je necelých třicet bodů. Dorostenka Klára Odehnalová (KOB Moira Brno) má před druhou Adélou Šafářovou náskok sedmdesát bodů, ale Šafářová má o jeden závod méně. 

*Průběžné pořadí:* Muži: 1. Míč Robert (VSK Univerzita Brno), 2990 b, 2. Nykodým Miloš (SK Žabovřesky), 2922 b, 3. Brlica Pavel (SK Žabovřesky), 2733 b, 6. Grün Vojtěch (VSK Univerzita Brno), 2659 b, 8. Večeřa Tomáš (Relax Olešnice), 2621 b. Veteráni 1: 1. Kotyza Petr, 2757 b, 2. Grün Gustav, 2593 b, 3. Dušil Jaroslav (Brno), 2433 b. Ženy: 1. Matulová Lucie, 2626 b, 4. Nedomová Lucie, 2546 b, 6. Zálešáková Eva (Adamov), 2481 b. Veteránky 1: 1. Jančaříková Lenka (AAC Brno), 2623 b, 5. Grünová Ivana (AC Okrouhlá), 2262 b.

V sobotu 8. března se běží Modřický pohár, o týden později je na programu Běh kolem Myslivny. Brněnský běžecký pohár končí 5. dubna během Soudek Vinice Hnanice na Brněnské přehradě.