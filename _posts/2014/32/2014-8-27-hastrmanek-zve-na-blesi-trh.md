---
title: Olešnický Hastrmánek zve na bleší trh 
authors: Iveta Kovářová
category: napsali nám
tags: Olešnice trhy 32-2014 
---

Je dobře, když se dobré tradice udržují. Blíží se září a tím i doba, kdy se v Olešnici na kulturní zahradě místního Kulturního domu koná známý „blešák“.

Termín konání letošní akce je sobota 13. září. Začátek je pro kupující stanoven na 14 hodin, ale ten, kdo chce něco prodat, má možnost přijít o hodinu dříve a svůj „krámek“ si nachystat dopředu.

A co prodávat? Možností je nespočet. Každý rok se sortiment rozrůstá a příchozí nabídka mile překvapí svojí různorodostí. 
Takže, pokud máte doma, na půdě, ve sklepě nebo v garáži věci, které již nepotřebujete, nebojte se a zkuste štěstí na blešáku. Pro někoho to mohou být přímo poklady!

Na vaši návštěvu se těší občanské sdružení Hastrmánek.