---
title: Baník Ostrava do Blanska nepřijede
authors: Lubomír Slezák
category: sport
tags: Blansko fotbal 32-2014 
---

Pouť fotbalistů Blanska letošním ročníkem Poháru České pošty skončila. Ve druhém kole nestačil divizní celek na druholigový Frýdek-Místek a prohrál 1:4.

FK Blansko – MFK Frýdek-Místek 1:4 (1:3), 27. Ullmann – 9. a 84. Talián, 10. Uškovič, 42. Matúš.

Hosté vedli už po deseti minutách o dvě branky, za Blansko snížil po půl hodině hry Ullmann. Dvoubrankové vedení vrátil těsně před přestávkou Frýdku Matúš a čtvrtou branku hostů vstřelil šest minut před koncem Talián.

V deváté minutě Talián hlavou obloučkem otevřel skóre utkání. Ihned po rozehrávce na polovině hřiště domácí ztratili míč a Uškovič z první přízemní střelou k tyči překonal zpoza vápna Jurana podruhé. V sedmadvacáté minutě Ullmann snížil, na druhé straně se trefil po průniku Taliána ve dvaačtyřicáté minutě křížnou střelou z vápna Matúš.

Ve druhé půli už domácí začali pozvolna odcházet fyzicky, přesto hosté přidali už jen jednu branku v samotném závěru utkání. 
Frýdek-Místek si ve třetím kole zahraje s prvoligovým Baníkem Ostrava, který porazil Hlučín 2:1.