---
title: Do konce poháru zbývají tři závody
cover-photo: http://i.zoul.cz/esFV2d9.jpg
authors: Lubomír Slezák
category: sport
tags: Okrouhlá cyklistika 32-2014 
---

Cyklistickým magnetem druhého srpnového víkendu byl jedenáctý závod Poháru Drahanské vrchoviny, který se jel v Okrouhlé. Optimální počasí, bezchybní pořadatelé a skvělé tratě – to vše provázelo nedělní prestižní podnik.

A jak závod v minulosti ozdobil svojí účastí dvakrát Ondra Cink, letos si na mezi bikery hodně oblíbenou trať našla cestu cyklistická veličina v podobě Lucie Veselé. Ta o svém umění nenechala nikoho na pochybách a s přehledem si dojela ve své kategorii pro jisté vítězství.

Závod mužů Elite se stal zaslouženou kořistí Petra Bořila, který tak dál pokračuje ve výborných výkonech.

Galerie vítězů z Okrouhlé: **Odrážedla:** Gabriela Novotná (Kořenec) a Jiří Zavřel (Veverská Bitýška). **Do 6 let:** Lucie Koudelková (Moravec Team) a David Veselý (Okrouhlá). **7–8 let:** Dominika Bezdíčková (Road Cross Team Blansko) a Jan Kulha (Cyklo MXM Hulín). **9–10 let:** Anna Smutná (Moravec Team) a Filip Kulha (Cyklo MXM Hulín). **11–12 let:** Tereza Obořilová (Moravec Team) a Tomáš Tlamka (Moravec Team). **13–14 let:** Jana Tesařová (ACT leraK Blansko) a Štěpán Stloukal (ACT leraK Blansko). **Kadeti 15–16 let:** Adam Formánek (Cyklo MXM Hulín). **Junioři 17–18 let:** Patrik Kolář (Moravec Team). **Dívky 15–18 let:** Adéla Šafářová (Moravec Team). **Muži Expert:** Vladislav Karásek (Eleven Rubena). **Muži Elite:** Petr Bořil (Moravec Team). **Muži Masters II:** Martin Gottwald (Spešov). **Masters III:** Leoš Balák (Moravec Team). **Ženy od 19 let:** Lucie Veselá (GT Bicycles Opportunity).

Už tuto sobotu se jede další závod v Bukové, v sobotu 6. září hostí předposlední závod Kořenec. Finále je na programu 27. září v Boskovicích.