---
title: V poháru zůstaly jen Boskovice
authors: Lubomír Slezák
category: sport
tags:
- okres Blansko
- fotbal
- 37-2014 
---

Ve druhém kole Krajského poháru fotbalistů měl blanenský okres dva zástupce. Boskovice a Kunštát. Oba týmy hrály doma.
Boskovice - Moravská Slavia 4:2 (3:1), Živný 2, Müller, Stara.
Boskovice: Konečný - Müller, Václavek (67. Gracias), Hloch, Pupík, Přikryl, Kolář, Živný, Horák Michal (58. Stara), Žouželka (62. Horák Jan), Preč (77. Ščudla).

Hosté se sice dostali do vedení už v 6. minutě po bleskurychlém protiútoku, ale už za devět minut Müller po rohovém kopu vyrovnal a za další tři minuty po zpětné přihrávce Müllera poslal domácí do vedení. A byl to znovu Živný, který ve 21. minutě přidal po samostatné akci další branku.

Ve druhém poločase se na branku čekalo 17 minut, pak ale přišly hned dvě. Nejprve Živný ideálně poslal do brejku Staru a ten si poradil, na druhé straně hned vzápětí hosté snížili. Do konce se stav už nezměnil a tak postup slavili domácí.

Kunštát - Bystrc 1:5 (0:3), 82. Prudil. 

Kunštát: Loukota I. - Blaha, Prudil, Loukota O., Horák (60. Šmerda), Hruška (70. Bednář), Chloupek, Haničinec, Preč (70. Kuruc), Doležel, Boček.

Markantní rozdíl v rychlosti, technické zdatnosti a organizaci hry vyjádřila Bystrc do poločasu třemi brankami. Po změně stran se hrál otevřený fotbal se šancemi na obou stranách, hosté si postup do čtvrtfinále nenechali utéct.

Dubňany, Bzenec, Bohunice a Bystrc z krajského přeboru a Boskovice s Miroslaví z I. A třídy. To je šestice klubů, která si zahraje jarní čtvrtfinále. Poslední dva účastníci vzejdou z dvojic Rajhrad - Sparta Brno a Ivančice - Vojkovice.