---
title: Boskovice poprvé v sezóně ztratily body
authors: Lubomír Slezák
category: sport
tags:
- okres Blansko
- fotbal
- 37-2014 
---

V sedmém kole I. A třídy kopané (šesté kolo bylo celé odloženo) utrpěli první letošní ztrátu fotbalisté Boskovic, když doma pouze remizovaly s celkem Hrušovan.

Naopak tři body přivezl Kunštát z Rajhradu, Bořitov si odvezl ze Slovanu Brno pořádnou nakládačku.

Boskovice – Hrušovany 2:2 (0:1), Václavek, Stara.

Boskovice: Čech - Vykoukal, Miksan, Václavek, Horák Jan, Přikryl (67. Fojt), Kolář, Horák Michal (46. Pupík), Živný (46. Fadrný), Stara, Žouželka (58. Koudelka).

Hosté připomínali turistickou výpravu, čtyři hráči byli starší 36 let, věkový průměr mužstva byl 29 let, ale přesto tento celek dokázal, že domácí hráči poprvé v sezóně odcházeli se sklopenou hlavou.

Ve 21. minutě po dlouhém nákopu překonal Čecha Matoušek a Hrušovany vedly. Ve 48. minutě Fadrný vyloženou šanci neproměnil, hosté trestali v 70. minutě rychlým brejkem a lobem Bártla.

Za šest minut snížil přesnou hlavičkou Václavek a dvě minuty před koncem vyrovnal z penalty Stara.

V posledních minutách mohlo být všechno jinak, ale nejprve vytáhl fantastický zákrok Čech, vzápětí neproměnil samostatnou akci Fadrný a pár vteřin před koncem mířil těsně vedle Koudelka.

Rajhrad - Kunštát 1:2 (0:1). 

Kunštát: Ivo Loukota - Prudil, Ondřej Loukota, Šafařík, Hruška, Haničinec, Preč (65. Šmerda), Chloupek (82. Mareček), Blaha, Doležel, Boček.

Domácí jsou na posledním místě a minulý týden vyměnili trenéra. Ale ani tato změna nevedla k zisku bodů, branky hostů vstřelili Haničinec a Preč.

Další výsledky: Žebětín - Tasovice B 2:1 (1:0), Miroslav - Dobšice 1:3 (1:2), Slovan Brno - Bořitov 6:1 (3:1), Slatina - SK Líšeň B 1:3, Šlapanice - Lipovec 2:2.

1. Boskovice 	6 5 1 0 	16:3 	16
2. Slovan 	6 5 0 1 	18:6 	15
3. Líšeň B 	6 3 2 1 	16:6 	11
4. Žebětín 	6 3 1 2 	10:11 	10
5. Dobšice 	6 2 3 1 	13:10 	9
6. Kunštát 	6 3 0 3 	9:13 	9
7. Hrušovany 	5 2 1 2 	7:10 	7
8. Šlapanice 	6 1 3 2 	11:12 	6
9. Lipovec 	6 1 3 2 	8:10 	6
10. Miroslav 	5 1 2 2 	4:6 	5
11. Slatina 	5 1 1 3 	8:13 	4
12. Tasovice B 	5 1 1 3 	3:10 	4
13. Bořitov 	5 1 0 4 	4:13 	3
14. Rajhrad 	5 0 2 3 	6:10 	2

