---
title: Já se teda muslimů nebojím vůbec
authors: Ilja Melkus
category: publicistika
tags: 37-2014 
---

Když jsem si tento titulek přečetl na internetu, řekl jsem si – ten člověk se zbláznil. Ale po přečtení článku jsem zjistil, že bych ho podepsal do poslední do písmene. Nu, přečtěte si také, co napsal obyčejný zemědělec někde z Valašska – já bych to líp napsat nedovedl.

Jsou všeobecně zaostalí, nevzdělaní, myšlenkově ve středověku a v celém jejich pásu od Pákistánu po Mauretánii není jediná továrna, která by stála za řeč. Ropu jim doluje Exon Mobil, Gazprom, BP Oil nebo Shell. Při jakékoliv větší vojenské operaci bojují jenom fanatici a jakákoliv jejich organizovaná armáda se zpravidla složí během pěti minut.

Jsou možná schopní vést boj v jeskyních, střílet ve městech, která postavil někdo jiný. Všechno, čím střílejí, je Made in USA nebo Made in RF. V ohromně bohaté Saudské Arábii nejsou schopni vyrobit ani hřebíky.

Přehrady jim stavěli bezvěrci, dálnice jim postavili bezvěrci, tanky jim dodali bezvěrci, i ty trhaviny do vestiček jim dodali bezvěrci. Pokud chtějí studovat medicínu nebo techniku, musejí k bezvěrcům. Jediné, čeho mají nadbytek jsou deprivanti bez budoucnosti, kteří se tedy alespoň odpálí.

Čeho bych se měl bát? Že mě utlučou nidžábem? Že by vyrobili letadlo schopné na mě hodit bombu? Ani náboje do Kalašnikovů si neumějí vyrobit. Nemají lodě, nemají vlaky, nemají infrastrukturu, nejsou schopni vést vojenskou operaci ničím větším než je rota.

Jediné co je o strach, jsme my sami. Neumíme s nimi pracovat, neumíme je začlenit. Jen jim výhodně prodávat trhavinu, to umíme. Celý ISIL vyzbrojili Američané. Saddáma vyzbrojili, Pákistán, Egypt, Saúdskou Arábii, všechny vyzbrojili Američané. Pak zase vyzbrojili jejich protivníky a teď nás děsí jejich fanatismem. Kdyby ten fanatik měl v jedné ruce prak a přijel na velbloudu, což je tak maximum, co si umějí udělat sami, tak by to o strach nebylo. Stačí je nevyzbrojit a nebude žádný terorismus.

Jediné nebezpečí je od nás samých – že jim v rámci volného obchodu dáme dost trhavin a oni obohatí lidstvo dodáním sebevrahů. Normální nevzdělaný a středověký muslim nám není nebezpečný. Nebezpečný je jen tehdy, když ho vycvičíme, vyzbrojíme a vybavíme vším potřebným pro útok na nás. Jakmile mu to nedáme, tak bude úplně normální jako jakýkoliv jiný člověk. Válečná mašinérie je nebezpečná, generálové jsou nebezpeční, vojenskoprůmyslový komplex je nebezpečný. Ale pouštní země bez toho všeho není nebezpečná vůbec ničím.