---
title: Zadov viděl dvojnásobný triumf Moravce
authors: Lubomír Slezák
category: sport
tags: Zadov Benešov 37-2014 
---

Ve stále horším počasí se v Zadově odehrálo finále Českého poháru MTB v cross country. Po závodech v Teplicích, Bedřichově, Kutné Hoře a v Peci pod Sněžkou, dospěl letošní seriál do svého konce a brilantní výsledek si do své historie zapíše Moravec Benešov.

Poprvé v historii vybojoval tento klub dvojí vítězství v celkovém hodnocení MTB Českého poháru a k tomu si může připočítat návdavkem jeden bronz.

V hlavních kategoriích vyhrála favorizovaná Polka Anna Szafraniec, pro premiérové vítězství si v naprosté mlze dojel Jiří Novák (Betch.nl Superior Brentjens). Celkovými vítězi se stali Szafraniec a Tomáš Paprstka (Remerx Merida Kolín).

V barvách Moravce vybojovala zlato Adéla Šafářová (kadetky), stříbro Petr Bořil (muži Expert), čtvrté místo nakonec Tomáši Tlamkovi stačilo k celkovému prvenství mezi muži Expert.

Výsledky Zadov: **Žákyně:** Tereza Obořilová 5. místo, Anna Zemánková 10. místo. **Žáci:** Tomáš Tlamka 21. místo, Michal Šmída 48. místo. **Kadetky:** Adéla Šafářová 1. místo, Věra Nezvedová 17. místo. **Kadeti:** Dominik Prudek 9. místo, Jan Šmída 36. místo. **Junioři:** Jiří Štěpaník 13. místo. **Muži Expert:** Petr Bořil 2. místo, Tomáš Tlamka 4. místo. **Ženy Elite:** Eva Zemánková 13. místo.

Zadov, do kterého se MTB závod Českého poháru vrátil po sedmi letech, mohl nejlépe posoudit výkonnostní a výsledkový progres, jakého Moravec v průběhu sedmi let dosáhl.