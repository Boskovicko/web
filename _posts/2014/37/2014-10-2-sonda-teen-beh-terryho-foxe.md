---
title: "Sonda teen: Běh Terryho Foxe"
cover-photo: http://i.zoul.cz/6xmhW9N.jpg
authors: Ludmila Dobrozemská
category: publicistika
tags:
- sonda teen
- ankety
- běh
- 37-2014 
---

Mezi akce Týdne mobility pořadatelé rádi zařazují příležitost zaběhat si. Například v Boskovicích se minulou středu uskutečnil Běh Terryho Foxe, v Letovicích Běh zámeckým parkem. Běháte pro radost z pohybu? Zúčastnili jste se někdy Běhu Terryho Foxe nebo jiné běžecké akce?

### Romana, 11 let
Běhám pro  radost. Nezúčastnila jsem se Běhu, ale jezdím se školou na nějaké běžecké akce a olympiády.

### Denisa, 12 let
Říkala jsem si, že bych mohla začít běhat, ale zatím jsem se k tomu nedostala. Běhu Terryho Foxe ani jiné akce jsem se nezúčastnila.

### Jana, 18 let
Už je to tak dlouho, co si říkám, že budu chodit běhat pravidelně, jakou z toho budu mít radost, že pro sebe dělám něco zdravého, u čeho se odreaguji. Vyběhla jsem ale párkrát. Když už se to podařilo, tak jsem tu radost z pohybu cítila. Běhu Terryho Foxe jsem se nezúčastnila. Tedy když jsem byla na základní škole, byla jsem se školou na přespolním běhu. Na nějakou běžeckou akci bych ale ráda šla, jen se bojím, že bych to neuběhla

### Klára, 19 let
Já moc neběhám a žádné běžecké akce jsem se ještě nikdy nezúčastnila.

### Markéta, 19 let
Popravdě moc neběhám, ale pokud se už rozhodnu, že půjdu běhat, myslím, že se na tu radost z pohybu těším, protože dělám pro sebe něco dobrého. Nějaký závod mě láká, ale ještě jsem se neodvážila někam se přihlásit, protože se bojím, že bych to neuběhla. Měla bych začít pravidelně trénovat.

### Jan, 20  let
Mám radši jiné sporty, jako je jízda na kole nebo kolečnové brusle. Běhu TF jsem se zúčastnil, ale byl jsem ještě malý, tak 12 let, jiné podobné akce ne.

### Jan, 21 let
Běhám především na autobus a vlak. Jinak na otázku odpovídám ano, na druhou otázku ne. V poslední době se z běhání stal velký trend. Jednak je to zřejmě způsobenou davovou psychózou, také se určitě spousta kamarádů hecovala, ale také musím dodat, že je to velmi zdařilé zkombinování příjemného s užitečným. Zaběhám si a ještě tím podpořím dobrou věc. Ovšem největší radost z toho mají partneři akce, kteří vlastní síť prodejen se sportovním zbožím.