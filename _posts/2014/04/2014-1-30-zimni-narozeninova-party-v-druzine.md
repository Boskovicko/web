---
title: Zimní narozeninová párty v družině
authors: Alena Koutná
cover-photo: http://i.zmotula.cz/pI03iFf.jpg
category: napsali nám
tags: 4-2014
---

Prostřednictvím fotografie vás zveme na naši už pátou narozeninovou párty, při níž ve čtvrtek 16. ledna ve školní družině Slovákova slavily svůj den všechny děti narozené v měsíci lednu.

A protože počasí za okny ani v nejmenším zimu nepřipomíná, vyčarovali jsme si sněhové vločky alespoň v družině. Spadly k nám přímo z nebe, byly krásné a milé a každá z nich se stala patronkou jednoho ze třinácti oslavenců. Po narozeninovém ceremoniálu se pak vločky ujaly i ostatních dětí a zábava se po zbytek odpoledne vyrovnala skutečným zimním radovánkám – děti dokonce zažily i nefalšovanou sněhovou koulovanou… A my se už dnes všichni těšíme, čím nás překvapí narozeninová párty v únoru.