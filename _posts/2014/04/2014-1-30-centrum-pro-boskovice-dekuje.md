---
title: Centrum PRO Boskovice děkuje
authors: Jana Augustinová
category: napsali nám
tags: charita 4-2014
---

Stalo se již tradicí, že v době vánočních svátků ve spolupráci s Unií katolických žen je umístěna pod vánočním stromem v našem městě pokladnička pro potřebné. Letos se přispělo vybranou částkou 8116 Kč na Sociálně aktivizační služby pro rodiny s dětmi. Za tyto peníze se pořídí školní potřeby dětem.

Vánoční dar jsme obdrželi od Kakabu cafe bar Boskovice, kde pracovnice uspořádaly v příjemném prostředí při výborné kávě  vánoční koncert a výtěžek 3718 Kč věnovaly Azylovému domu pro matky s dětmi v Boskovicích. Od roku 2012 dostávají uživatelé AD nepravidelně jídlo z restaurace Makkabi Boskovice.

Děkujeme všem lidem za mikulášské, vánoční balíčky pro děti, vánoční dekorace a hračky. Každý dar, ať už je jeho podoba a výše jakákoliv, najde u nás své uplatnění. Neexistuje pro nás malých darů; obyčejný lidský zájem, pokud se projeví ve správný čas a na správném místě, mnohdy zmůže úplně nejvíce…