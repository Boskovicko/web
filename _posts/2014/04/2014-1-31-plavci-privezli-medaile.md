---
title: Plavci přivezli džbánek i medaile
authors: Lubomír Slezák
category: sport
tags: Hustopeče Boskovice plavání 4-2014
---

V sobotu 18. ledna časně ráno se autobus plný plavců z Boskovic vydal na jih bojovat o cenné kovy na již 21. ročník závodů s názvem Hustopečský džbánek.

Na tyto závody se každoročně všichni těší, neboť hlavní cenou v prsařských disciplínách je keramický džbánek. Letos do Boskovic přijel jeden, a to díky jedenáctiletému Filipovi Tlamkovi, kterému na paty šlapal o jeho o rok mladší kolega Jakub Beneš. První dvě místa tedy urvali boskovičtí reprezentanti. Celkem si všichni dovezli přes dvacet medailí a mnozí plavci zaplavali v hustopečském bazénu své osobní rekordy.
Svoji premiéru měli někteří nejmenší plavci, pro které oddíl plavání z Hustopečí připravil speciálně vložený závod. Na stupně vítězů se postavili Jáchym Ryšávka, Filípek Skřička, Marek Vitouch a Tereza Trubejla.