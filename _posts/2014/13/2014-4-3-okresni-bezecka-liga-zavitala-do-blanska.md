---
title: Okresní běžecká liga zavítala do Blanska
cover-photo: http://i.imgur.com/JwGlh6V.jpg
authors: Lubomír Slezák
category: sport
tags: Blansko běh 13-2014
---

Prvním závodem Okresní běžecké ligy byla 8. února Ráječkovská desítka, o téměř dva měsíce později liga pokračovala druhým závodem. Tím byla Jarní pětka na dráze v Blansku.

V pátek 28. března se na start závodu postavilo úctyhodných 109 dospělých atletů, v žákovských rozbězích bylo 21 dětí, přesněji 96 mužů, 13 žen, 8 žáků a 13 žákyň.

Mužskou nejrychlejší trojici obsadili běžci brněnských klubů. Nejlépe si vedl junior Jakub Kočař z Ekol teamu Brno s časem 16:24. Druhou příčku obsadil Pavel Musil z AC Moravská Slavia Brno, následován Vítem Ryškou z VSK Univerzita Brno, který na vítěze ztratil deset sekund. „Letos to bylo hodně rychlé. Už podle kvalifikačních časů bylo jasné, že úroveň bude vysoká,“ okomentoval páteční výkon jeden z lídrů blanenské ligy Tomáš Večeřa, který doběhl třetí v kategorii mužů a bral nejvíce bodů v hodnocení OBL.

V ženách byla nejrychlejší Magda Krejčová z Brna (20:25), druhé místo obsadila taktéž Brňanka Dana Fickerová a třetí byla Lucie Nedomová z Lysic s časem 21:13. Na tartanovém oválu padaly v mládežnických kategoriích nové rekordy. Mladší žákyně Pavla Štoudková zaběhla na trati 800 m čas 2:39 a za vítězem v kategorii mladších žáků Michalem Šmídou zaostala jen o půl vteřiny. Nový nejlepší čas na trati 1600 m zaběhl domácí Martin Szabó (5:38), vítězkou starších žákyň se stala Markéta Havlátová. Cenný rekord 23:38 si připsala v kategorii veteránek Ivana Grünová.

Z výsledků: **Starší žáci:** 1. Szabó Martin (AK Blansko Dvorská), 5:37,5, 2. Beránek Maxmilián (AK Blansko Dvorská), 5:44,9, 3. Šmída Jan (Moravec Sokol Benešov), 6:08,3. **Starší žákyně:** 1. Havlátová Markéta (AK Tišnov), 2. Tesařová Jana (ACT leraK), 6:08,8, 3. Cemtnerová Radmila (Lysice), 6:19,8. **Ml. žáci:** 1. Šmída Michal (Moravec Team), 2:38,6, 2. Kroupa Kryštof (AK Blansko Dvorská), 2:56,4, 3. Tesař Jakub (ACT leraK), 3:21,8. **Ml. žákyně:** 1. Štoudková Pavla (ASK Blansko), 2:39,2, 2. Kalincová Anna (AK Blansko Dvorská), 2:48,1, 3. Müllerová Kateřina (Vyškov), 2:55,4. **Ženy:** 1. Krejčová Magda (Brno), 20:25,6, 2. Fickerová Dana (Brno), 20:31,6, 3. Nedomová Lucie (Lysice), 21:13,4. **Veteránky:** 1. Grünová Ivana (AC Okrouhlá), 23:38,0, 2. Suchá Lenka (Blansko), 25:16,6, 3. Konečná Vlasta (AC Okrouhlá), 26:58,3. **Junioři:** 1. Kočař Jakub (Ekol team Brno), 16:24,2. **Muži:** 1. Musil Pavel (MS Brno), 16:27,8, 2. Ryška Vít (Univerzita Brno), 16:34,8, 3. Večeřa Tomáš (BCK Relax Olešnice), 16:38,4. **Veteráni 1:** 1. Dolák Hynek (Blansko), 17:34,5, 2. Videman Tomáš (Kunštát), 17:55,8, 3. Grün Gustav (AC Okrouhlá), 17:59,5. **Veteráni 2:** 1. Novák Zdeněk (Horizont Kola Novák Blansko), 19:01,4, 2. Spáčil Leopold (Letovice), 19:05,1, 4. Zoubek Karel (Vanovice), 20:30,3. **Veteráni 3:** 1. Stráník Aleš (Blansko), 21:52,5, 2. Brtník Jiří (Babice n. S.), 21:54,6, 3. Bayer Miloslav (ASK Blansko), 23:43,3.

Okresní běžecká liga má v dubnu na programu další dva závody. Hořická osmička se běží už tuto neděli, v sobotu 12. se atleti sejdou na Skalické desítce.