---
title: Edukativně-stimulační skupiny pro předškoláky
cover-photo: http://i.zoul.cz/Lc1YlbT.jpg
authors: Zuzana Fajglová
category: napsali nám
tags: Boskovice školky 13-2014
---

V rámci zintenzivnění přípravy dětí na vstup do základní školy jsme od ledna tohoto roku na našem pracovišti zahájili vedení  Edukativně-stimulačních skupin pro děti a jejich rodiče.

Dvě paní učitelky z naší mateřské školy absolvovaly během letních prázdnin několikadenní seminář, kde se podrobně seznámily s problematikou přípravy dětí na školní docházku, se snížením rizik specifických poruch učení a s prevencí školního neúspěchu formou skupinové práce za spoluúčasti rodiny. Získaly zde také potřebné materiály pro práci s dětmi. Pracovní sešity na plnění domácích úkolů jsme zakoupili v Pedagogicko-psychologické poradně v Brně.

Každý čtvrtek jsme se od ledna do konce března pravidelně scházeli s malou skupinkou dětí a jejich rodičů. Děti si hravou formou osvojovaly a upevňovaly řadu dovedností – z oblasti grafomotoriky jako například správné držení tužky, aby ruka nebolela a ve škole písmenka poslouchala, z oblasti zrakového, sluchového vnímání, kdy jsme se například učili pozorně poslouchat slova a kouzlit je do nejrůznějších tvarů, nebo se ponořili do předčíselných představ, abychom se připravili na záplavu čísel, která budoucí prvňáčky ve škole čekají. 

Důležitou roli tady měli i rodiče. Pomáhali dětem, povzbuzovali je a pracovali s nimi na úkolech, které  dostali domů. 

Atmosféra setkání byla přátelská, užili jsem si legraci a i díky tomu jsou vidět obrovské pokroky dětí.