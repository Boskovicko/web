---
title: Další sezóna na zelených stolech je minulostí
authors: Lubomír Slezák
category: sport
tags:
- okres Blansko
- stolní tenis
- 13-2014
---

Stolní tenisté v krajských a okresních soutěžích už mají svá mistrovská utkání odehrána, sezóna 2013–2014 je už minulostí.
V krajské soutěži I. třídy se tým Zbraslavce udržel na sedmém místě, v KS II. byl ze zástupců našeho okresu nejlepší C-tým Blanska, po roce soutěž opouští týmy Šošůvky a Vysočan.
KS I: 21. kolo: Zbraslavec A – SKST Dubňany A 5:10, Bezděk a Křepela R. 2, Krása ml. 1.

Zbraslavečtí nezačali dobře a po čtyřhrách prohrávali. V podobném duchu se nesly i další zápasy a hosté vedli 7:3. Když ve třetí sérii soupeřova mladíka porazil pro změnu nejmladší hráč Zbraslavce Petr Krása ml., svitla domácím naděje na zdramatizování utkání. Hosté ale čtyřbodový náskok získali zpět a vítězství už si nenechali vzít.

Zbývající sobotní zápasy přinesly rozluštění sestupové tajenky a tak Zbraslavec mohl nedělí utkání brát jen jako příjemnou tečku za sezónou.

22\. kolo: Zbraslavec A – TJ Sokol Lanžhot B 9:9, Křepela R., Bezděk a Krása ml. 2,5, Křepela L. 1,5.

Zbraslavečtí neodehráli špatnou sezónu, ale před jejím začátkem určitě mysleli na víc než zopakování loňského umístění. Příslibem do té další je zlepšená výkonnost mladého Petra Krásy, který byl v závěru plnohodnotným hráčem áčka.

1. MS Brno E 	22 18 1 3 	211:128 	77
2. Ivančice A 	22 16 5 1 	209:135 	75
3. Brno I C 	22 13 4 5 	192:160 	65
4. Únanov	22 12 4 6 	198:156 	62
5. Vracov B 	22 10 3 9 	187:164 	55
6. Lanžhot B 	22 9 3 10 	165:178 	52
7. Zbraslavec 	22 7 7 8 	179:176 	50
8. Hodonín B 	22 7 4 11 	163:181 	47
9. Mor. Prusy 	22 7 3 12 	148:168 	46
10. Dubňany 	22 6 5 11 	156:189 	45
11. Hlubočany 	22 2 4 16 	117:211 	32
12. Řeznovice B 	22 1 5 16 	131:210 	30

KS II: 21. kolo: Zbraslavec B – Blansko C 10:5, Krása st. 3,5, Krása ml. 3, Cetkovský 2,5, Švancara 1 – Bednář 2,5, Kutil Š. 2, Procházka 0,5. Orel Boskovice – SK Kuřim 10:2, Suchý 3,5, Horváth a Pařízek 2,5, Henek 1,5. Otnice B – Vysočany 10:2, Zukal a Žáček 1. Hlubočany B – Šošůvka 10:5, Obalil 3, Ševčík a Zouhar 1.

22\. kolo: Zbraslavec B – Kuřim 6:10, Krása ml. 3, Svoboda, Švancara a Křepela Z. 1. Boskovice – Blansko C 10:2, Suchý 3,5, Pařízek 3, Henek 2,5, Horváth 1 – Polívka 1, Procházka a Bednář 0,5. Hlubočany B – Vysočany 10:2, Gyurgyik 1, Kellner a Žáček 0,5. Otnice B – Šošůvka 10:3, Obalil 2, Zouhar 1.

1. Slatina D 	22 22 0 0 	220:52 	88
2. Komořany 	22 18 1 3 	208:92 	77
3. Mokrá 	22 17 1 4 	199:107 	74
4. Blansko C 	22 15 0 7 	181:111 	67
5. Kuřim 	22 11 1 10 	155:165 	56
6. Otnice B 	22 10 2 10 	155:171 	54
7. M. Knínice 	22 8 2 12 	153:180 	48
8. Boskovice 	22 8 1 13 	143:169 	47
9. Zbraslavec B 	22 8 0 14 	127:192 	46
10. Hlubočany B 	22 6 2 14 	126:181 	42
11. Šošůvka 	22 4 0 18 	100:204 	34
12. Vysočany 	22 0 0 22 	77:220 	22