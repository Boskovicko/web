---
title: "Anketa: Jak vnímáte muže na rodičovské dovolené?"
authors: M. Krajíčková
category: publicistika
tags: ankety rodina 30-2014 
---

Jak vnímáte muže na rodičovské dovolené?

### Jiří Dvořák, 25 let, Boskovice
Pokud bude mít manželka větší plat, tak klidně zůstanu doma, nevidím v tom problém.

### Lenka Hradilová, 22 let, Praha
Je to hlavně o financích. Když by měl manžel menší příjem a chtěl by zůstat s dítětem doma, klidně mu tuto „dovolenou“ přenechám.

### Petr Rampl, 71 let, Brno
Za mého mládí tato možnost nebyla, nebo jsem o ní nevěděl. Můj kamarád ve Finsku v té době byl s dětmi doma. Kdybych byl mladý nyní, třeba bych tuto možnost z finančních důvodů využil.

### Eva Šmídová, 46 let, Boskovice
Ale ano, jen ať jsou muži doma, ať si tu celodenní péči o malé dítě zkusí.

### Petra a Radek Pernicovi, 36 a 37 let, Mladkov
Je to každého věc, pokud jim to tak vyhovuje, proč ne.
Kdyby měla manželka větší příjem, klidně bych do toho šel.