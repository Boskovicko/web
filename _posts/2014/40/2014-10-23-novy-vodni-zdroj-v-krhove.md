---
title: Krhovští chystají rozšíření o nový vodní zdroj
authors: Vendula Dvořáková
category: zpravodajství
tags: Krhov voda 40-2014 
---

V Krhově pokračují přípravy na realizaci připojení obce na nový vodní zdroj ze Skalice nad Svitavou. „V současné době provádí firma práce na projektu pro územní řízení tak, aby mohla být během měsíce podána žádost na územní řízení a to pak mohlo být zahájeno,“ uvedl tajemník Svazku vodovodů a kanalizací měst a obcí okresu Blansko Petr Tioka. Po vydání územního rozhodnutí budou projekční práce pokračovat projektem pro stavební povolení. „Pro občany se nechystá žádné nebo jen krátkodobé omezení,“ ujistil obyvatele starosta obce s přibližně sto padesáti obyvateli Jaroslav Řezníček.