---
title: Mladí zahrádkáři na Floře uspěli
cover-photo: http://i.imgur.com/Eq0MQ62.jpg
authors: Martina Lukešová
category: zpravodajství
tags: Olomouc Boskovice 40-2014 
---

V soutěži Mladý pěstitel, kterou každoročně pořádá Český svaz zahrádkářů, uspěly na výstavišti Flora Olomouc děti z boskovického zahrádkářského kroužku se svými výpěstky, a to v mladší i starší kategorii. 

První místo si odnesl Tomáš Novotný za papriku Ohnivec, druhé místo Jarmila Hutařová za neřízkovanou růži a třetí místo v kategorii mladších Martina Lukešová s Natálií Přibylovou (na snímku) za vypěstování paprik v netradičních nádobách, takzvaně všelijak. „Letos jsme byli na této soutěži již pojedenácté. Oproti jiným letům jsme vystavovali v hlavním pavilonu A, což byla pro nás velká čest. Děti byly velice spokojené, mnohé získaly také čestná uznání: Tomáš Novotný a Josef Jílek za pěstování sukulentů a bonsají, Matěj Zachoval za truhlík s laskavcem a ještě Josef Jílek za vypěstovanou ačokču. Už se začínáme připravovat na další ročník,“ sdělila Zdeňka Slámová za kroužek Mladého zahrádkáře ZO Boskovice.