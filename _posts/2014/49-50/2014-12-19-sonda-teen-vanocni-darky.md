---
title: "Sonda teen: vánoční dárky"
authors: Ludmila Dobrozemská 
category: publicistika
tags: 
- 49-50-2014
- sonda teen 
---
###Už máš pro někoho vánoční dárek? Daruješ i něco, co jsi sám vyrobil?

### David, 13 let

Dárky nechávám na poslední chvíli. Nestíhám je koupit dříve. A nic nevyrábím.

### Aneta, 15 let

Dárky už mám skoro pro všechny. Je pro mě lepší je nakupovat s předstihem, než je pak shánět na poslední chvíli. Letos daruji i dárky vyráběné. Myslím, že se mi celkem povedly.

### Adam, 16 let

Dárky nějaké mám, daruji pouze koupené.

### Roman, 17 let

Nemám ještě pro nikoho a dárky zásadně kupuji.

### Edita, 17 let

Dárky nakupuji pár dní před Štědrým dnem. Baví mě chodit obchodem, když je tam hodně lidí a taky vím, že nesmím odejít, dokud všechno nenakoupím. Takže dárky nakupuji a nevyrábím.

### Anežka, 18 let

Dárky se snažím vyrábět, je to podle mého názoru více osobnější, než jít do obchodu a tam něco koupit. Už mám skoro všechny dárky.

### Barbora, 19 let

Podle mě mají mít Vánoce spíše duchovní hodnotu, než abych se bavila celý advent tím, že budu shánět dárky. Dárky kupuji tak průběžně, takže teď sice ještě nemám všechny, ale vím, že je s klidem seženu. Moc nechápu lidi, co si kupují dárky těsně před Vánoci. Dárky spíše kupuju, než vyrábím. 



