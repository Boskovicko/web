---
title: Vernum 2013 Ensemble provede Dvořákovy Svatební košile
cover-photo: http://i.imgur.com/9AXPHDj.jpg
authors: Tomáš Trumpeš
category: kultura
tags: Boskovicko koncerty 17-2014
---

Uskupení hudebníků okolo dirigenta Ondřeje Tajovského [Vernum 2013 Ensemble](http://vernum.cz) připravilo na Boskovicku tři jarní koncerty. Na zámcích v Kunštátě, v Lysicích a v Rájci představí na začátku května Svatební košile Antonína Dvořáka v provedení pro pěvecký sbor, klavír, violoncello a flétnu. Klavírního partu se ujme boskovická klavíristka a studentka HAMU Kristýna Sedláková.

První koncert se koná ve čtvrtek 1. května od 16 hodin na zámku v Kunštátě, druhý v sobotu 3. května od 19 hodin na zámku v Lysicích a třetí v neděli 4. května od 17 hodin na zámku v Rájci-Jestřebí.

„Jsme uskupení profesionálních a amatérských zpěváků a hudebníků-přátel, kteří se při různých příležitostech setkávají a koncertují prostě pro radost. Záměrem je také dostat krásnou hudbu v poctivém muzikantském provedení do zajímavých prostor a míst, kam by se účinkující pravděpodobně jinak nedostali, a hlavně přinést tuto hudbu lidem, kteří zde žijí,“ uvedl vedoucí souboru Ondřej Tajovský.