---
title: Borotín zve do arboreta
authors: M. Krajíčková
category: kultura
tags: Borotín výstavy 17-2014
---

Hned na tři akce pod společným názvem Jaro v zahradě zve na začátku května Arboretum v Borotíně. Návštěvníci se mohou těšit na dvě výstavy a druhým rokem i na jarní jarmark.

Na prvního máje bude zahájena prodejní výstava květin. Až do 11. května lze obdivovat a nakupovat trvalky, cibuloviny, trávy, dřeviny, bonsaje. Tentýž den začíná v pavilonu Arboreta výstava obrazů borotínské výtvarnice Kateřiny Procházkové ml. s názvem Kouzelný svět barev. Arboretum bude otevřeno denně od 9 do 17 hodin. V sobotu 10. května vše vyvrcholí Jarním jarmarkem. Připraven je nejen prodej a prezentace rukodělných výrobků, ale třeba i výstava dětských obrázků, zábavné atrakce nebo posezení s bohatým občerstvením. „Loňský první ročník jarmarku se vydařil, letos chceme nabídnout ještě bohatší program. Věříme, že si každý návštěvník přijde na své a využije prodlouženou otevírací dobu do 19 hodin,“ uvedl majitel arboreta František Chlup.