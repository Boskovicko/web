---
title: Hašek zůstane jihomoravským hejtmanem
authors: Andrea Šrámková
category: zpravodajství
tags:
- Jihomoravský kraj
- 17-2014
---

Rezignaci na poslanecký mandát ve prospěch funkce jihomoravského hejtmana oznámil po několikaměsíčním rozmýšlení minulou středu Michal Hašek. „Budu pracovat na tom, aby se ještě více zvýšil vliv Asociace krajů České republiky na rozhodování v Praze, aby se z ní stalo společné beranidlo regionů, měst a obcí, které bude prosazovat jejich potřeby a zájmy za každé vlády. Z krajů se musí stát trvale rovnocenný partner vlády, parlamentu i prezidenta,“ prohlásil. Novým poslancem za Jihomoravský kraj se tak stane starosta Znojma a krajský zastupitel Vlastimil Gabrhel.