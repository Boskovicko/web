---
title: V kopané se opět kontumuje
authors: Lubomír Slezák
category: sport
tags:
- okres Blansko
- fotbal
- 17-2014
---

Jarní část krajských fotbalových soutěží má za sebou teprve pár kol a výsledky dosažené na hřišti stejně jako na podzim mění Sportovně-technická komise Jihomoravského fotbalového svazu.

V 16. kole dospělých I. A třídy sk. A v utkání Slovan Brno - Boskovice za domácí družstvo nastoupil neoprávněně hráč Jiří Partl (nezaplaceny členské příspěvky FAČR). STK zrušila výsledek dosažený na hřišti (0:1 pro Boskovice) a vyhlásila kontumační výsledek 0:3 ve prospěch Boskovic.

V 17. kole I. B třídy sk. A Medlánky - Doubravice za domácí družstvo nastoupil neoprávněně hráč Ondřej Ratiborský. STK zrušila výsledek dosažený na hřišti (0:1 pro Doubravici) a vyhlásila kontumační výsledek 0:3 ve prospěch Doubravice.