---
title: Především opravy by prospěly Lysicím
authors: Andrea Šrámková
category: zpravodajství
tags:
- Lysice
- komunální volby
- 36-2014 
---

Naplánovat a hlavně zrealizovat opravy obecního majetku, ale také připravit místa pro ty, kteří chtějí v Lysicích stavět, to vyplynulo tentokrát z odpovědi na anketní otázku, která i tentokrát zněla: Kde vidíte hlavní problémy, které by mělo vedení vaší obce řešit? A jaká konkrétní řešení byste uvítala?

### Libuše Mazalová, Lysice

Problémů k řešení je v Lysicích spousta. Počínaje opravami některých místních komunikací a chodníků, rekonstrukcí Horního náměstí a radnice, o které už se mluví několik let, až po přípravu lokality se stavebními pozemky, aby se Lysice mohly dále rozvíjet. 

Neméně důležitá, aspoň podle mého názoru, je také rekonstrukce sokolovny, která je v katastrofálním stavu. Je to jediný sál ve vlastnictví městyse, ve kterém se mohou konat například divadelní přestavení, Lysice by si zasloužily určitě důstojnější prostředí. V současné době se pro kulturní akce využívá sál v hotelu Lidový dům. Hotel je ale ve vlastnictví soukromé společnosti a pokud ta se rozhodne sál využívat jinak, nebudeme mít v Lysicích žádné vhodné prostory pro pořádání například plesů a dalších akcí.
