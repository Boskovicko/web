---
title: Moravské kartografické centrum pořádá konferenci
authors: Jitka Melkusová
category: kultura
tags: 16-2014 Velké Opatovice
---
Na konci dubna pořádá Moravské kartografické centrum Kartogarfickou konferenci. Po dva dny - 29. a 30. dubna - budou odborníci, studenti a další zájemci přednášet své příspěvky o místopisu, mapách, starých mapách a podobně. Některé příspěvky se budou týkat i budoucnosti zdejšího unikátu – plastické mapy Moravy.

Zatímco první den konference, spíše odpoledne, bude věnováno organizačním záležitostem a vycházce na Hradisko, středa bude patřit vědě. Pojednání přispěvatelů zazní na téma Historický místopis Moravy a Slezska a staré mapy, Využití starých map pro současnou výuku, Budoucnost CHKO Jeseníky a její projekce do plastické mapy deponované v Opatovicích či Archeologie a plastická mapa Moravy na příkladu regionu Malá Haná, Meziválečná československá historiografie a možnosti využití plastické mapy. Mezi bonbónky bude patřit například téma Staré lesní mapy.
Konference, kterou spolupořádá Fakulta logistiky a krizového řízení Univerzity Tomáše Bati ve Zlíně a Národní zemědělské muzeum v Praze, se mohou zúčastnit i zájemci z řad laiků.
