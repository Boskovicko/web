---
title: Pro pohyb v okolí přehrady vzniká nový návštěvní řád
authors: Andrea Šrámková 
category: zpravodajství
tags: 16-2014 Letovice Křetínka
---
Obnovit návštěvní řád vodní nádrže Křetínka, na tom se s Povodím Moravy, s rybářským svazem, ochránci přírody a policií shodly obce, do jejichž katastru přehrada zasahuje. Řada tamních návštěvníků totiž - dle slov letovického místostarosty Jiřího Palbuchty – přestala respektovat dobré mravy. 

„Nový návštěvní řád by měl být v platnosti celoročně počínaje 1. červnem. Okolo přehrady budou vyvěšeny mapy s tímto řádem, s vyznačením míst pro parkování, pro vodní sporty a podobně. Vyhláška tam bude zakazovat táboření, stanování nebo rozdělávání ohňů, na veřejných prostranstvích, jako je pláž pod Vranovou, omezujeme pobyt zvířat,“ uvedl některé z ustanovení řádu Jiří Palbuchta s tím, že účelem není nikoho omezovat, ale pouze snaha o udržení pořádku

