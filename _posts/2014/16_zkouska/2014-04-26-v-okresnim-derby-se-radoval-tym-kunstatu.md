---
title: V okresním derby se radoval tým Kunštátu 
authors: Lubomír Slezák 
category: sport
tags: 16-2014 okres Blansko fotbal
---
Utkání druhého se třetím nabídlo osmnácté kolo I. A třídy fotbalových soutěží. Navíc šlo o okresní derby, takže utkání mělo o atmosféru postaráno už předem. Druhé okresní derby nabídla I. B třída. V něm stále se lepšící Doubravice hostila celek Rájce-Jestřebí.

V divizi si Blansko připsalo bod za remízu v Polné, v krajském přeboru Ráječko doma nedalo šanci Jevišovicím.

Divize: Polná - Blansko 2:2 (1:0), 33. Adamec, 53. Holub - 48. a 58. Koudelka.
Juran - Gromský, Müller, Čoupek, Buchta (89. Hansl), Skoupý (57. Horáček), Šplíchal, Nečas, Pospíšil (84. T. Zouhar), Trtílek, Koudelka.
Střelecky disponovaný Koudelka přinesl Blansku další bod, z trávníku čtvrtého týmu divize, mimořádně cenný. 

Další výsledky: Hodonín - Uh. Brod 1:1, Bystřice n. P. - Napajedla 1:0, Vyškov - Vrchovina 1:2, Rosice - Líšeň 1:0, Tasovice - Bohunice 1:1, Stará Říše - Pelhřimov 2:0, Bystrc - Velké Meziříčí 1:3.

KP: SK Olympia Ráječko - Fotbal Jevišovice 4:1 (2:0), 11., 44. a 83. Vavřík, 54. Kuldan - 81. Jurka.
Ráječko: Bednář - Neděla, Daněk, Maška, Kupský, Sehnal J., Kuldan, Vavřík, Shkurupii (63. Štrajt), Tenora (67. Blaha), Sehnal M. (84. Koutný).

Hattrick Vavříka rozhodl o tom, že tři body zůstaly v Ráječku.

I. A: Kunštát - Boskovice 4:1 (1:0), Boček, Mihola, Preč A., Stehlík - Preč M.
Kunštát: Loukota - Kuda, Šafařík, Prudil, Mihola, Hruška, Preč, Adamec, Boček, Blaha, Loukota (Adámek, Stehlík, Chloupek, Skoček, Doležel).
Boskovice: Havlíček - Vykoukal, Sedlák, Miksan, Müller, Horák Jan, Horák Michal, Stara, Přikryl, Fadrný, Odehnal (Živný, Pavel, Preč, Žouželka, Pupík).

Hostům se před zápas rozpadla defenzíva (z různých důvodů chyběli Černý, Kolář, Janíček) a tak do utkání nastoupili ve značně kombinované sestavě. Domácí celek toho dokázal využít, když v první půli se střelecky prosadil už v 11. minutě Boček. Největší šanci propásl po samostatném nájezdu ve 35. minutě Fadrný.

Ve druhé půli Boskovice do 60. minuty prakticky nepustily Kunštát za polovinu hřiště, ale z prvního útoku domácích znovu udeřilo, když se trefil Mihola. Klid do kunštátských řad přinesl dvanáct minut před koncem Preč, oba týmy využily maximálního počtu střídání a v posledních minutách vstřelila obě mužstva po jedné brance.

Tři stovky diváků se rozhodně nenudily a viděly zasloužené vítězství domácího celku, který si tak s hosty vyměnil místo v tabulce.

Další výsledky: Soběšice - Bořitov 2:2, Miroslav - Tasovice B 2:4, Slovan Brno - Zbýšov 1:1, Slatina - Dobšice 1:1, Hrušovany - Šlapanice 1:3, Líšeň B - MS Brno 1:2.

1. MS Brno 	18 14 2 2 	65:21 	44
2. Kunštát 	18 12 3 3 	46:22 	39
3. Boskovice 	18 12 2 4 	53:29 	38
4. Sl. Brno 	18 10 3 5 	29:20 	33
5. Dobšice 	18 9 2 7 	47:33 	29
6. Miroslav 	18 7 3 8 	34:40 	24
7. Šlapanice 	18 6 5 7 	24:29 	23
8. Tasovice B 	18 6 3 9 	36:41 	21
9. Bořitov 	18 6 3 9 	26:39 	21
10. Slatina 	18 5 5 8 	29:31 	20
11. Líšeň B 	18 5 3 10 	24:30 	18
12. Soběšice 	18 5 2 11 	31:54 	17
13. Zbýšov 	18 3 6 9 	25:61 	15
14. Hrušovany 	18 3 4 11 	28:47 	13

I. B: Doubravice - Rájec-Jestřebí 3:1 (1:0), Aujezdský, Kuběna, Pijáček - Formánek. Bohdalice - Lipovec 1:1 (1:1), vlastní - Sedlák. Blansko B - Rousínov B 2:4 (2:2), Majer, Pokorný - Pupp 2, Honek, Lička.

Lipovec na prvním místě má tříbodový náskok před Rájcem, Doubravice je desátá, Blansko B tabulku uzavírá.

