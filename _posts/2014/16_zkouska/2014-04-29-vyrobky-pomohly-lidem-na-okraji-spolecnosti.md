---
title: Výrobky pomohly lidem na okraji společnosti
authors: Blanka Ševčíková
category: napsali nám
tags: 16-2014 Knínice
---
Velikonoční jarmark v Knínicích připadl letos na neděli 6. dubna. Na jarmarku bylo k vidění spoustu zajímavých výrobků, vytvořených na velikonočních tvořivých dílnách na faře v Knínicích, například zvířátka ze sena, kuřátka a motýlci zdobení technikou quiling, háčkované ozdoby a hračky, příbory zdobené fimo hmotou, proutěné závěsy, výrobky z papírových ruliček, květináčky se sněženkami a rozmarýnem, a mnoho dalších věcí. Nechyběly také koláčky k občerstvení s teplým čajem, který přišel v chladnějším prostředí vhod. Lidem na okraji společnosti – Komunitě Sant´Egidio věnujeme částku 17 671 korun. Díky všem, kteří jakkoliv přispěli svým umem, ale také těm, kteří přispěli finančně. 
