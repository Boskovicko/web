---
title: Adéla Šafářová vyhrála
authors: Lubomír Slezák
category: sport
tags: 16-2014 Teplice Benešov cyklistika
---
Úvod Českého poháru horských kol v Teplicích zdobilo krásné počasí a velké množství diváků, kterým se představilo 427 závodníků.

V Teplicích se ve skvělé formě předvedli reprezentanti cyklistického klubu v Benešově. V žákovských kategoriích byla Tereza Obořilová na 8. místě, Anička Zemánková 15. Tomáš Tlamka ml. dojel 44., Michal Šmída 51. Muži Expert - Tomáš Tlamka dojel na 4. a Petr Bořil na 6. místě. Kadeti - Dominik Prudek 11. místo, Jan Šmída 52. místo. Junioři 30. místo Jiří Štěpaník, Patrik Kolář dojel 37., Lukáš Gregor závod nedokončil. V ženách byla Eva Zemánková na 33. místě.

Největší moraveckou hvězdou byla kadetka Adéla Šafářová, která si odvezla z prvního závodu Českého poháru zlatou medaili.

Zlatým hřebem celého dne bylo bezesporu představení elitních mužů. Hned od prvního kola se na čele usadil Jaroslav Kulhavý (Specialized Racing), nasadil strojové tempo a upaloval k cíli. Jako klíště byl k němu přilepen Jan Nesvadba (Rubena Superior) spolu s Markem Konwou (Polsko). A ve stejném pořadí projeli nakonec i cílem.

Z výsledků: Elite: 1. Kulhavý Jaroslav (Specialized Racing), 1:41:09, 2. Nesvadba Jan (Superior Rubena Team), 1:41:15, 3. Konwa Marek (Betch Superior Brenjtjens), 1:41:30. Expert: 1. Bartizal Jiří (Eurofoam Sport Team), 42:47, 4. Tlamka Tomáš (Moravec Team), 43:02, 6. Bořil Petr (Moravec Team), 44:31.

Žákyně: 1. Kučerová Monika (VRV Team), 26:51, 8. Obořilová Tereza (Moravec Team), 28:24, 12. Tesařová Jana (ACT leraK), 29:22, 15. Zemánková Anna (Moravec Team), 30:20, 18. Haasová Kristýna (ACT leraK), 31:27, 28. Horňová Adriana (ACT leraK), 35:46. Kadetky: 1. Šafářová Adéla (Moravec Team), 34:19, 2. Lukešová Denisa (Author Team Stupno), 34:23, 3. Döring Maria (TSV Großschönau), 35:21.

Další díl Českého poháru se jede o víkendu 17. a 18. května v Bedřichově. 

