---
title: Okrouhlá v sobotu hostila běžeckou ligu
cover-photo: http://i.imgur.com/rfHZYbB.jpg
authors: Lubomír Slezák
category: sport
tags: 
- 48-2014
- Okrouhlá
---
Mikulášský běh Okrouhlá, který se běžel minulou sobotu je už několik sezón součástí nejen Okresní běžecké ligy, ale také Brněnského běžeckého poháru.

I proto se na startu sešlo více než čtyři sta startujících všech věkových kategorií. V hlavním závodě nedal od startu nikomu šanci Jiří Honoláč z Adidas Runnig Teamu. V cíli byl první s více než minutovým náskokem před běžeckou legendou Danielem Orálkem (MS Brno). O další téměř půlminutu později proběhl cílem třetí Petr Kotyza (VSK Univerzita Brno).

„Počasí připravilo mimořádně náročnou trať. Ještě ve středu byl terén zmrzlý, ale od čtvrtka měknul a zejména výběh do kopce stál všechny dost sil. I proto jsou časy horší než například v loňském roce,“ hodnotil závod jeho ředitel a aktivní účastník Gustav Grün. „Mrzí nás malá účast v mládežnických bězích, ale jinak snad všechno dopadlo dobře,“ dokončil Grün.

8,3 km: Muži: 1. Homoláč Jiří (Adidas Runnig Team), 29:28, 2. Němeček Jiří (AHA Vyškov), 31:31, 3. Šťastný Petr (Česká Spořitelna Specialized), 31:46, 14. Široký Stanislav (Blansko), 34:04. Veteráni 1: 1. Orálek Daniel (AC MS Brno/Adidas), 30:44, 2. Kotyza Petr (VSK Univerzita Brno), 31:06, 3. Macho Aleš (UNI Brno - ASC Bučovice), 31:21, 8. Grün Gustav (AC Okrouhlá), 35:13. Veteráni 2: 1. Kolínek František (AK Perná), 35:31, 2. Spáčil Leopold (Letovice), 36:02, 7. Matěna Vladimír (VZS Blansko), 39:13. Veteráni 3: 1. Kudlička Svatopluk (LRS Vyškov), 37:46, 6. Stráník Aleš (Blansko), 43:52. 

4,3 km: Junioři: 1. Sedláček Ondřej (KČT-OB Holešov), 18:47, 3. Štěpaník Jiří (Moravec Benešov), 19:32, 7. Přikryl Adam (Blansko), 22:21. Dorostenci: 1. Osolsobě Jan (AHA Vyškov), 19:12, 3. Holík Michal (Orel Bořitov), 19:51, 8. Szabo Martin (AK Blansko Dvorská), 21:14. Juniorky: 1. SOLANSKÁ Michaela (TJ Valašské Meziříčí), 23:33. Dorostenky: 1. Havelková Kristýna (AC MS Brno), 24:03. Ženy: 1. Gánovská Patrícia (Šport Team Hritz), 21:03, 7. Nedomová Lucie (Lysice), 23:11. Veteránky I: 1. Jančaříková Lenka (AAC Brno), 21:51, 2. Komárková Zdenka (Olešnice), 22:47. Veteránky 2: 1. Martincová Ivana (MS Brno), 22:22, 3. Žákovská Alena (Horizont Kola Novák Blansko), 25:02.
Okresní běžecká liga má na programu poslední závod, který se běží tradičně 27. prosince v Petrovicích. I přes neúčast v Okrouhlé nemůže o celkové prvenství přijít Vojtěch Grün (AC Okrouhlá), který si v současné době léčí zranění. Rozhodovat se ještě může o umístění ve veteránských kategoriích mužů i žen a také v mladších žákyních, jinak je o prvních místech letošního ročníku rozhodnuto.


