---
title: V muzeu zazní Vánoční koncerty Ireny a Vojtěcha Havlových 
authors: Tomáš Trumpeš
category: kultura
tags: 
- 48-2014
- Boskovice
---
Vánoční koncert Ireny a Vojtěcha Havlových hostí letos boskovické muzeum, v prostorách rezidence proběhne nakonec ve čtvrtek 18. prosince v 19 hodin, tedy o den později, než bylo původně oznámeno. 

Manželé Havlovi tvoří jedinečnou dvojici multiinstrumentalistů, jejichž hudba je tichá, nespoutaná, žánrově nezařaditelná. Vystupují po celé Evropě, hráli v Indii i v Americe. Koncert je věnován 30. výročí autorské spolupráce manželů Havlových, zazní meditativní skladby pro piano a violoncello, tibetské mísy a zvonky, úpravy lidových vánočních písní a koled pro zpěv a violy da gamba. 


