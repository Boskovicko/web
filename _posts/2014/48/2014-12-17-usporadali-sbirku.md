---
title: Uspořádali charitní sbírku
authors: Jarmila Dufková, Anna Stloukalová
category: napsali nám
tags: 
- 48-2014
- Blansko
---
Naše škola, Obchodní akademie a Střední zdravotnická škola Blansko, dostala v průběhu září výzvu Diakonie Broumov ke sbírce pro potřebné spoluobčany. Ve výzvě nám napsali, že je stále obtížnější uspořádat a naplnit nějakou dobročinnou sbírku, protože se jich koná mnoho pro různé účely. Rozhodli jsme se sbírku na naší škole uspořádat. 

Všichni zaměstnanci i studenti školy dostali zprávu o možnosti přinést během jednoho měsíce do školy podle informací vhodné ošacení a další předměty denní potřeby. V našem případě se nepotvrdila představa o obtížném přesvědčování o pomoci potřebným, protože sklad školy se rychle zaplnil zavazadly plnými oblečení, obuvi, případně nádobí atd. Diakonie Broumov si vyzvedla shromážděné pytle, tašky a krabice a dalo nám dosti práce vše přemístit do jejich nákladního automobilu.

Věříme, že naši studenti a zaměstnanci touto sbírkou pomohou potřebným občanům a že se potvrdilo, že lidé rádi pomohou, když vědí kde a jak.


