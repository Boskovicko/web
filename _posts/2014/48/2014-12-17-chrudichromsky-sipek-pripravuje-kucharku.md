---
title: Chrudichromský šípek připravuje kuchařku
authors: Jitka Melkusová
category: kultura
tags: 
- 48-2014
- Chrudichromy
---
Netradiční kuchařku má rozpracovanou spolek Chrudichromský šípek. Shromažďuje recepty s příběhem. A obrací se na obyvatele, aby přispěli svým rodinným či osvědčeným receptem.

„Milé kuchařky, kuchaři a labužníci! Máte svoje osvědčené recepty? Oblíbené pokrmy? Recepty zapsané do sešitku? Podělte se s ostatními a pomozte nám sestavit Kuchařku plnou dobrot (recepty s příběhem) aneb Jak se vaří u nás,“ vyzývají aktivistky Iva Unčovská a Radka Měkutová. „Prosíme Vás o napsání dvou nebo tří receptů, hlavně osvědčených a netradičních. Recepty s příběhem nám prosím napište co nejdříve, příběhy jako součást receptu jsou velmi důležité, například odkud jste recept získali, nebo zda-li je to vaše improvizace a jak vznikla, či babiččin osvědčený dědící se z generaci na generaci. Pár vět stačí,“ uvedly dále aktivistky. Ty už mají recepty od řady osobností. Například bývalý hejtman Stanislav Juránek poslal recept na babiččinu fazolovou polévku.

Své recepty mohou lidé posílat na e-mail iva.uncovska@seznam.cz.


