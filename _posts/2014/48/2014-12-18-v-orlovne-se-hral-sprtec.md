---
title: V boskovické orlovně se hrál šprtec
authors: Lubomír Slezák
category: sport
tags: 
- 48-2014
- Boskovice
---
Již tradičně se v období sv. Mikuláše střetávají u modrých hracích stolů boskovičtí vyznavači šprtce k poslednímu turnaji v roce. I letos bylo toto klání zpestřeno občerstvením, stylovými cenami pro nejlepší a sladkostmi pro všechny účastníky.

Největší odměnou pro nováčky je to, že se zde mohou utkat s úřadujícím mistrem Evropy Jakubem Davidem i dalšími kvalitními prvoligovými hráči. Jakub David v sobotu potvrdil své schopnosti a mezi osmnáctkou startujících bez porážky zvítězil. Další příčky na stupních vítězů si rozdělili Bohumil Feruga a Vojtěch David.

Nejlepším žákem byl Jan Maleček z DDM Boskovice, hrající šprtec teprve dva měsíce, pro všechny účastníky účast na turnaji přinesla bodový zisk do Českého poháru.


