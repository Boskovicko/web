---
title: Basketbalisté Sokola obhájili stříbro
authors: Lubomír Slezák
category: sport
tags: 
- 15-2014
- Boskovice
- basketbal
---

Stejně jako v loňské sezóně se ve finále oblastního přeboru basketbalistů střetly celky Husovic A a Boskovice. A stejně jako vloni také letos potvrdil roli velkého favorita brněnský celek. Ten v celé sezóně ani jednou neprohrál a přes velký odpor boskovického celku tuto bilanci nepřerušil. 

BCS Husovice A - TJ Sokol BC Boskovice 81:75 (39:33).
Fauly 18:26, TH 39/22:16/10, trojky 1:5. Body: Toman 21, Přikryl 17, Kovář 12, Mazáč 8, Klimeš 6, Balek 3, Hebelka, Konečný, Malach a Školař 2.

Po 30 minutách vedl domácí celek o devatenáct bodů, v závěrečné čtvrtině se ale hosté střelecky probudili a do odvety tak šli s minimální ztrátou.

TJ Sokol BC Boskovice – BCS Husovice A 67:77 (29:39).
Fauly 25:24, TH 20/16:24/16, trojky 3:2. Body: Toman 19, Kovář 17, Školař 12, Klimeš 8, Mazáč 6, Balek 3, Přikryl 2.

Škoda střeleckého výpadku Boskovic ve druhé desetiminutovce. Tu hosté vyhráli o deset bodů, a přestože domácí dokázali tuto ztrátu zlikvidovat ve třetí čtvrtině, Husovice dokázaly zúročit své bohaté zkušenosti a po zásluze si připsaly další titul.

Boskovický tým tak obhájil druhé místo z loňské sezóny a to je určitě úspěch.
