---
title: Letovická část Svitavy přišla o pstruhy
authors: Andrea Šrámková
category: zpravodajství
tags: 15-2014 Letovice
---

Zakalená voda ve Svitavě, mrtví pstruzi, čtyři jednotky hasičů, to je ve zkratce první dubnový pátek v Letovicích u Tylexu. Nejméně stotisícovou škodu zde způsobil vyhnilý kal, který se nahromadil v nadjezí. Po zvednutí stavidla se dostal do žaber ryb a ty se udusily. Jiří Klíma z České inspekce životního prostředí uvedl, že případ je ve fázi šetření, ale s největší pravděpodobností dojde v nejbližší době k předání podnětu pro správní řízení.