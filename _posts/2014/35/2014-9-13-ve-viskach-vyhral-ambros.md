---
title: Ve Vískách vyhrál Ambros, v Petrovicích Kohut
cover-photo: http://i.imgur.com/H3Hyjsm.jpg
authors: Lubomír Slezák
category: sport
tags: Vísky Ráječko běh 35-2014 
---

Okresní běžecká liga nasadila rychlé tempo. Souběžně s Půlmaratonem Moravským krasem se běžela Vísecká desítka a minulé úterý začala podzimní část Hraběnka cupu.

I přesto, že proti Vísecké desítce stál Půlmaraton v Blansku, na jejím startu se prezentovalo více než 230 běžců všech věkových kategorií.

Hlavní závod na 9,05 km přivítal sedmasedmdesát atletů. Z vítězství se více než minutovým náskokem radoval Jakub Ambros z Kopřivnice, mezi ženami byla nejlepší Milada Barešová, která celkově skončila na skvělém 14. místě.

Hlavní závod velmi vhodně doplňuje i dvoukilometrová trasa Lidového běhu a především nepřeberné množství tratí v dětských kategoriích. Jelikož je Vísecká desítka také zařazena do Orelské běžecké ligy, tak se na startu dětských kategorií objevila spousta zástupců oddílů Orla a Sokola ze širokého okolí.

**Muži:** 1. Jakub Ambros (Kopřivnice), 32:04, 2. Daniel Rubič (New Balance Team), 33:10, 3. Roman Chlup (Boskovice), 34:45. **Veteráni 1:** 1. Jan Macura (Horizont Kola Novák), 36:43, 2. Richard Strnad (AK Drnovice), 36:56, 3. Josef Weis (SK Kněževes 2006), 37:03. **Veteráni 2:** 1. Vladimír Matěna (VZS Blansko), 40:08, 2. Martin Skyba (Orel Židenice), 40:23, 3. Karel Zoubek (Vanovice), 40:58. **Veteráni 3:** 1. Bohuslav Čáp (Orel Hradec Králové), 48:24, 2. Miloslav Bayer (ASK Blansko), 49:05. **Ženy:** 1. Michaela Šaršonová (Olymp Brno), 41:38, 2. Andrea Filipová (Auto RZ Boskovice), 51:09, 3. Monika Sedláková (Letovice), 54:58. **Veteránky 1:** 1. Milada Barešová (Kunštát), 39:04, 2. Zdenka Komárková (Olešnice), 42:08, 3. Ivana Motyčková (Moravská Třebová), 44:29. **Veteránky 2:** 1. Ivana Crhová (BK Vísky), 49:31, 2. Anna Málková (Orel Vyškov), 50:59, 3. Jana Kalová (Elita Brno), 53:45.

Na startu čtvrtého závodu Hraběnka Cupu, Ráječko – Petrovice zaregistrovali pořadatelé 54 běžců. Chuť si po nevydařeném Půlmaratonu spravil Jan Kohut, který o čtyři vteřiny porazil v cíli druhého Vojtěcha Grüna. V podstatě šlo o souboj těchto dvou běžců, zbytek startovního pole se na ně díval z uctivé vzdálenosti.

**Muži:** 1. Jan Kohut (Relax-Fit Running Team Blansko), 30:13, 2. Vojtěch Grün (VSK Univerzita Brno/AC Okrouhlá), 30:17, 3. Lukáš Koudelka (SK Olšany/AK Drnovice), 31:44. **Veteráni 1:** 1. Jan Macura (Horizont Kola Novák), 32:39, 2. Gustav Grün (AC Okrouhlá), 32:56, 3. Richard Němec (Blansko), 33:12. **Veteráni 2:** 1. Leopold Spáčil (Letovice), 33:56, 2. Josef Kunc (LRS Vyškov), 41:45, 3. Alois Tichý (Blansko), 44:19. **Veteráni 3:** 1. Aleš Stráník (Blansko), 39:48, 2. Jiří Brtník (Babice nad Svitavou), 42:17, 3. Miloslav Bayer (ASK Blansko), 43:30. **Junioři:** 1. Petr Konečný (VSK Univerzita Brno/AC Okrouhlá), 32:14, 2. Jan Konečný (AC Okrouhlá), 47:57. **Ženy:** 1. Karolína Zádrapová (AK Drnovice), 36:22, 2. Magdaléna Tužilová (RBK Blansko), 36:39, 3. Magda Krejčová (Brno), 37:07. **Veteránky:** 1. Marie Hynštová (AK Drnovice), 38:30, 3. Zdenka Komárková (Olešnice), 40:31.

Předposlední závod Hraběka cupu se běží v úterý ze Skalního Mlýna na Macochu, letošní ročník končí 16. září během ze Sloupu do Petrovic.