---
title: Hokejisté Minervy začali výhrou
authors: Lubomír Slezák
category: sport
tags: Rosice Boskovice hokej 35-2014 
---

Hokejovému celku SK Minerva Boskovice začala minulou sobotu nová hokejová sezóna, když sehrál utkání v Rosicích. Štika Rosice – Minerva Boskovice 3:5 (0:1, 2:2, 1:2), Krejčí, Řeřucha, Křen – Skácel 3, Tůma, Holub.

Boskovice: Vybíral – Máša, Lysoň, Surý A., Surý Z., Maksa, Korvas, Kárný, Veselý, Kroupa, Mráz, Matouš, Skácel, Tůma, Holub, Hnilička.

Diváci, kteří navštívili první přípravný zápas, viděli bojovný zápas z obou stran, poznamenaný množstvím nepřesností, plynoucích ze skutečnosti, že se pro oba týmy jednalo o první přípravné utkání.

Po většinu zápasu byli hosté mírně lepším týmem, projevovala se především jejich větší zkušenost. Domácí Štiky tuto skutečnost nahrazovaly zvýšenou bojovností, často dokázaly zkušenějšího soupeře zatlačit do jeho obranné třetiny, ale gólově se nedokázaly prosadit.

Boskovice tak začaly letošní sezónu výhrou, teď je čekají dvě utkání s celkem Blanska.