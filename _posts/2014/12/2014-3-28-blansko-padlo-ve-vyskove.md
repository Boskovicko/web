---
title: Blansko padlo ve Vyškově
authors: Lubomír Slezák
category: sport
tags: Vyškov fotbal 12-2014
---

Po čtyřech a půl měsících vyběhli k mistrovskému zápasu fotbalisté v divizi D. Na jaře je čeká 14 kol, ve hře je 42 bodů a otevřený je boj o postup do třetí ligy i o záchranu. O víkendu se hrálo 18. kolo a v něm Blansko jelo na hřiště vedoucího Vyškova.

Vyškov – Blansko 3:1 (0:1). Blansko: Juran – Gromský, Müller, Čoupek, Šplíchal, M. Skoupý, T. Zouhar, Nečas, Buchta (59. Pokorný), Koudelka, Trtílek (69. Hansl).

Vyškov natáhl sérii neporazitelnosti už na šestnáct zápasů. S Blanskem sice prohrával od 23. minuty po osmé sezónní trefě Jana Trtílka. Hned v první minutě druhé půle ale vyrovnal Urbančok a v 66. minutě vstřelil branku Michal Kollár. V 85. minutě přidal třetí gól Lička.