---
title: Boskovičtí plavci zářili v Hodoníně
cover-photo: http://i.imgur.com/bvnXoix.jpg
authors: Lubomír Slezák
category: sport
tags: Boskovice Hodonín plavání 12-2014
---

V sobotu 15. března se 25 plavců boskovického oddílu vydalo společně s oddílem plavání z Blanska na každoroční Velkou Cenu Hodonína.

I přes časné vstávání a dlouhou cestu autobusem strávili plavci v Hodoníně velmi hezké dopoledne, plné osobních rekordů, premiér a hlavně medailí. A těch bylo pro boskovické reprezentanty opravdu dost. Andrejka Husovská obdržela kompletní sadu, první místo obsadili Natálie Horáková, Tereza Trubejla, Barbora Tlamková Jakub Beneš a Martin Kopáček. Také další boskovičtí plavci, jmenovitě Justina Hošková, Adriana Horňová, Anna Bednářová, Lucie Dušilová, Vojta Přibyl, Pavel Sivera, Lukáš Vitouch a Filip Horák, skončili na stupních vítězů a ukázali bojovnost a zlepšení osobních rekordů.

Svoji plaveckou závodní premiéru měli v Hodoníně nejmenší noví plavci a ti ukázali, co se na tréninku v Boskovicích naučili. Závody zvládli naprosto s přehledem a patří jim velká pochval. Byli to Emilie Ryšavá, Barbora Kassaiová, Karolína Šamšulová, Kevin Nečas, Marek Vitouch a Tomáš Veverka.