---
title: V Šebetově připravují referendum
authors: Jitka Melkusová
category: zpravodajství
tags: Šebetov referendum 12-2014
---

Šebetovské zastupitelstvo minulé úterý rozhodlo, že uspořádá referendum. Chtějí takto zjistit, zda lidé souhlasí s tím, aby v katastru obce bylo postaveno zařízení na likvidaci prošlých potravin. Ze sedmičlenného zastupitelstva byl jeden hlas proti referendu a jeden se zdržel hlasování.

*Souhlasíte s realizací stavby Středisko energetického využívání a recyklace surovin Šebetov (RESŠ) v obci Šebetov?* Tak bude znít otázka, na niž lidé mohou odpovědět již za dva měsíce – ve dnech 23. a 24. května. K urnám nepůjdou jen kvůli místnímu referendu, to se bude konat v rámci voleb do Evropského parlamentu.