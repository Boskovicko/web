---
title: 'Sonda teen: Zima'
authors: Ludmila Dobrozemská
category: publicistika
tags:
- ankety
- sonda teen
- 12-2014
---

Zima byla letos na sníh skoupá, běžkaři přišli úplně zkrátka, nicméně řada sjezdovek díky technickému sněhu byla v provozu. Postavil(a) ses letos na lyže nebo snowboard?

### Jan, 13 let
S rodiči jsme byli párkrát lyžovat v Olešnici.

### Lucie, 17 let
Normálně nelyžuji, ale letos jsme byli se třídou na horách. Bylo to super, moc jsem si to užila a naštěstí jsme měli i dostatek sněhu.

### Pavel, 17 let
Letos jsem nelyžoval, nějak mi to nevyšlo.

### Martina, 17 let
Byla jsem jen jednou lyžovat v Olešnici.

### Petr, 18 let
Nelyžuji ani nesnowboarduji.

### Magdaléna, 20 let
Zalyžovat si jedu až teď – příští týden míříme s rodiči na hory do zahraničí. Těším se, protože jsem si tuhle zimu vůbec nezalyžovala.

### Tereza, 20 let
I přesto, že letošní zima spíš ani zima nebyla, jsem párkrát vytáhla zimní náčiní. Jak napadl hned první sníh, vyrazila jsem na běžky na Praděd, kam jsem se ještě dvakrát vrátila. Na snowboardu jsem byla jedenkrát v Olešnici na sjezdovce. Pak v období po Vánocích jsem lyžovala v Koutech, kde se dalo jít i na běžky. To jsem za dobu, co jsem tam byla, využila taky asi dvakrát. Teď jsem se zrovna vrátila z Alp z Rakouska, kde jsem byla týden a kde jsme vyrazili jak na běžky, tak i na sjezdovky. Ale myslím, že sjezdovky u nás a sjezdovky v Alpách se snad ani nedají srovnat.

### Jana, 21 let
Letos jsem nikde nebyla.