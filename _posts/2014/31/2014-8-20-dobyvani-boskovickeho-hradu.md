---
title: Na boskovický hrad zaútočí dobyvatelé
authors: Tomáš Trumpeš
category: kultura
tags: Boskovice 31-2014 
---

Dobývání hradu Boskovice se koná v sobotu 23. srpna. V průběhu dne diváci zhlédnou tři bitvy, a to v 10.30, ve 14 a v 16 hodin.
Podle informací od jednoho z pořadatelů, Tomáše Novotného, bude první bitva spíše scénická a menší, další dvě už budou delší a zúčastní se jich asi 60–70 bojujících. V pauzách mezi bitvami bude probíhat doprovodný program pro děti a vystoupení historické hudební skupiny Weytora.

„Část výtěžku z akce půjde na občanské sdružení Verunka. Součástí pomoci pro Verunku je sběr víček od PET lahví. Přímo na hradě budou sběrná místa,“ doplnil Tomáš Novotný.