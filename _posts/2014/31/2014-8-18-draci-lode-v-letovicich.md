---
title: Dračí lodě v Letovicích
authors: Lubomír Slezák
category: sport
tags: Letovice 31-2014 
---

Koncem prázdnin rozvlní hladinu přehrady Křetínka dračí lodě při závodu Křetínka Cup 2014. V pátek 22. srpna jsou od 12 do 18 hodin na programu tréninkové jízdy v místě závodu (po 30 minutách) – pro všechny týmy je trénink povinný, (každý z účastníků obdrží kontrolní pásku, bez které nebude vpuštěn do hlavního závodu).

V sobotu 23. srpna od 8 do 16 hodin proběhnou závody na 200 m a od 16 do 18 hodin závod na 1000 m.

Pojede se kategorie Fun, tedy 16-20 pádlujících, z toho musí být minimálně 4 pádlující ženy, plus bubeník. Kormidelníka dodá pořadatel. Oceněna bude i nejlepší čistě ženská posádka (v případě, že se sejdou 3 a více ryze ženské týmy, pak pojedou tyto týmy samostatný závod).

Přihlášky je možno zaslat e-mailem na adresu <kretinkacup@seznam.cz> na příslušném formuláři, uzávěrka přihlášek je v úterý 19. srpna.

Startovné činí 4 000 Kč a umožňuje týmu start na obou tratích tj. 200 m i 1000 m a zahrnuje tréninkovou jízdu na dračí lodi s instruktorem, zapůjčení dračí lodi s vybavením, účast na pátečním tréninku i sobotním závodě a na večerní Dragon párty na hasičském areálu v Letovicích.
