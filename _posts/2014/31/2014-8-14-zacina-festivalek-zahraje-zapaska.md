---
title: Festiválek začíná už v pátek, zahraje Zapaska
authors: Tomáš Trumpeš
category: kultura
tags: Boskovice koncerty 31-2014 
---

Program letošního [Festiválku bez bojů a válek](http://fbbav.cz/) začne již v předvečer hlavního festivalového dne, totiž v pátek 15. srpna v Kafe za rohem na Plačkově ulici.

Zde proběhne od 18 hodin vernisáž obrazů Kláry Pliskové, jako kulturní program vystoupí folk punkové Hovaduo a také tradiční a přesto stále speciální host Festiválku: Pavel a Jana, kteří tvoří ukrajinské duo Zapaska. Podle pořadatelů bude možné nejen vyslechnout si písně ve středoevropském prostoru stále více oceňovaného uskupení, ale také si poslechnout názory muzikantů na současné dění na Ukrajině.

Hlavní festivalový program začíná v sobotu 16. srpna v šapitó za muzeem v 15 hodin, vystoupí Lísky, Žofie Kabelková, Tara Fuki, CVTVTR, Rocky Leon a Fuera Fondo.