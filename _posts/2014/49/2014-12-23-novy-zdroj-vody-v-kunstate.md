---
title: Milenka by se mohla stát novým zdrojem vody pro Kunštát
authors: Anna Dudková
category: zpravodajství
tags: 
- 49-2014
- Kunštát
---
Kunštátští by v budoucnu mohli mít nový zdroj vody. Kromě pramenů u Zbraslavce a v Sychotíně uvažují o získávání vody z kopce Milenka, kde nyní probíhá hydrogeologický průzkum. 

„Hledáme další zdroje vody, aby se nahradil zbraslavský zdroj, o který se dělíme se Svazkem vodovodů a kanalizací, a sychotínský, který je zase v malé výšce, proto z něj vodu musíme složitě čerpat. Pokud by se zdroj na Milenkách ukázal dostatečně silný, voda by z něj tekla samospádem,“ vysvětlil kunštátský starosta Zdeněk Wetter. 



