---
title: Slabikáře pro piráty
authors: Michaela Martinková
category: napsali nám
tags: 
- 49-2014
- Boskovice
---
Závěr listopadu byl pro prvňáčky 1. G ZŠ Slovákova výjimečný. Z jakého důvodu? Žáky čekala velká zkouška, při které dokazovali nabyté vědomosti a která jim otevírala cestu k vytouženému Slabikáři. 

Nebyla to obyčejná zkouška, nýbrž zkouška  pirátská. Celá 1. G se v tento den proměnila v piráty. Na piráty čekal nejeden náročný úkol. Museli si poradit s potopenými písmenky, s žebříky plnými slabik a dokazovali, zda si zvládnou přepočítat pracně získané diamanty. Neminula je ani zkouška odvahy, zdatnosti a zručnosti v bojích s aligátory. Po vyčerpávající zkoušce malé piráty navštívil sám Velký Pirát, který je slavnostně pasoval na své pomocníky. Při této příležitosti piráti získali také svůj lodní deník – Slabikář. Od této chvíle se 1. G vydává na společnou pirátskou plavbu, při které budou všichni táhnout za jeden provaz, a tak snad společnými silami doplují k pokladu a úspěšně uzavřou na konci školního roku svůj lodní deník.



