---
title: Ve Vranově vyhrál Jiří Homoláč
authors: Lubomír Slezák
category: sport
tags: 
- 49-2014
- Vranov
---
Třetím závodem Brněnského běžeckého poháru byl minulou sobotu Vranovský žleb.

Stejně jako týden před tím v Okrouhlé proběhl trať nejrychleji Jiří Homoláč (Adidas Running Team), s půlminutovým náskokem před Robertem Míčem. Třetí místo vybojoval Daniel Orálek.

Ve startovním poli zanechali nesmazatelnou stopu i zástupci z našeho okresu. Sedmé místo mezi veterány I. vybojoval Grün Gustav (AC Okrouhlá), mezi veterány II. byl dokonce třetí Leopold Spáčil (Letovice).

Junior Jiří Štěpaník (Moravec Benešov) doběhl druhý, dorostenec Michal Holík (Orel Bořitov) byl čtvrtý. Mezi veteránkami patří páté místo Ivaně Ondrouškové z Blanska, veteránskou dvojku vyhrála Alena Žákovská (Horizont Kola Novák Blansko).



