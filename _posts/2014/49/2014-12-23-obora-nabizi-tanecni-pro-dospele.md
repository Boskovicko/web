---
title: Obora opět nabízí taneční pro dospělé
authors: Andrea Šrámková
category: kultura 
tags: 
- 49-2014
- Obora
---
Polku, valčík, tango, waltz, jive, ale také blues, country tance nebo méně známé merenque a mambo si mohou osvěži ti, kdo se nechají zlákat k návštěvě tanečních pro dospělé, které pořádají v Oborské hospůdce. 

Pod vedením učitelů tance Aleny a Jiřího Míšenských totiž v Oboře pořádají jejich další ročník. „První lekce je naplánovaná na neděli 11. ledna, následně vždy od 17 do 19.30 v neděli 18. a 25. ledna a 1. února,“ uvedli pořadatelé s tím, že slavnostní závěrečný večírek proběhne v sobotu 7. února od 20 hodin. Přihlášky na kurz v ceně 1000 korun přijímají Eliška a Jiří Havířovi z Obory na  telefonu  731 548 279 nebo na mailové adrese haviri.obora@seznam.cz.



