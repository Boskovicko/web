---
title: O titul Vesnice roku usilují Cetkovice a Vísky
authors: Andrea Šrámková
category: zpravodajství
tags:
- okres Blansko
- 19-2014
---

Nominace obcí pro dvacátý ročník soutěže Vesnice roku byla s koncem dubna uzavřena. Z Boskovicka se přihlásily Cetkovice a Vísky, z Blanenska pak ještě Křtiny a Rudice. „Následující dva měsíce, květen a červen, budou ve znamení hodnocení krajských kol,“ nastínila další fázi soutěže tisková mluvčí ministerstvo pro místní rozvoj Radka Burketová.

Všechny přihlášené obce – pro jihomoravský kraj jde o 21 vesnic, v rámci republiky celkem o 306 – navštíví hodnotitelské komise, které se budou zajímat o koncepci vesnic, o jejich společenský život, občanskou vybavenost, péči o zeleň, ale také třeba o připravované záměry. Vítězové se pak během prvního týden v září utkají v kole celostátním.