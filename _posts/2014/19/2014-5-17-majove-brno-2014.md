---
title: Májové Brno 2014
authors: Lubomír Slezák
category: sport
tags: Brno Boskovice plavání 19-2014
---

Po oba víkendové dny se závodilo v brněnské padesátce Za Lužánkami na každoročních závodech pořádaných plaveckým oddílem Kometa Brno pod názvem „Májové Brno“.

Mezinárodně obsazené závody poskytly divákům i plavcům velmi hezkou podívanou hned v několika plaveckých disciplínách.
Boskovický oddíl vyslal do Brna devět plavců. Nejlépe si vedla nejstarší Andrea Husovská, která i přes viditelnou únavu z několika posledních po sobě jdoucích závodních víkendů ukázala, že patří v republice ve své věkové kategorii mezi nejlepší. Za ní se řadil do první desítky o dva roky mladší Filip Tlamka, osobní maxima si zlepšili Vojta Přibyl, Adriana Horňnová, Zuzka Vorlová, Adéla Šmídová a Justina Hošková. Bojovnost byla vidět také na Pavlu Siverovi a Jakubu Davidovi.

Mezi třemi stovkami mladých plavců z několika evropských států se reprezentanti Boskovic rozhodně neztratili.