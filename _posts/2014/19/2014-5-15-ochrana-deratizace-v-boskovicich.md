---
title: V druhé polovině května proběhne ochranná deratizace
authors: M. Krajíčková
category: zpravodajství
tags: Boskovice 19-2014
---

V Boskovicích, ale také v jejich místních částech, je na druhou polovinu května naplánovaná deratizace veřejných prostranství a kanalizací. „Provádí ji vždy na jaře a na podzim boskovická firma Sentrac, která s tím má dlouholeté zkušenosti. Tento systém se velmi osvědčil, je účinný a cena za tuto službu do sto tisíc korun za rok se vyplácí,“ uvedla místostarosta Jaromíra Vítková. „Používají se návnady v podobě granulí, pokud se provádí na soukromém objektu, je tento opatřen letákem. Nikdy jsme nezaznamenali žádný zdravotní problém,“ objasnila, jak deratizace probíhá, Jaroslava Klíčová z odboru tvorby a ochrany životního prostředí.