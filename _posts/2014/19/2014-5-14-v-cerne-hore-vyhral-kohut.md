---
title: V Černé Hoře vyhrál Jan Kohut
cover-photo: http://i.imgur.com/dOWoo9G.jpg
authors: Lubomír Slezák
category: sport
tags:
- Černá hora
- běh
- 19-2014
---

Když se na start závodu postavil Jan Kohut (Mizuno Team), nebylo o jeho vítězství pochyb. Druhý doběhl veterán Petr Kotyza (VSK Univerzita Brno), třetí pak jeho oddílový kolega Vojtěch Grün.

Mezi ženami potvrdila roli favoritky brněnská Lenka Jančaříková, druhá doběhla Andrea Kohutová (Relax fit team), třetí Lucie Nedomová z nedalekých Lysic.

„Předchozí dva dny jsem měl tvrdé tréninky na dráze, tak jsem si sem přijel jen vyklusat. Udělali jsme si z toho na čele takový příjemný polední výběh,“ řekl v cíli vítězný Jan Kohut. „Cestou jsme si i povykládali,“ doplnil ho s úsměvem Petr Kotyza.

Také Lenka Jančaříková se v cíli usmívala: „Závod jsem běžela v klidu. V lese je krásně, tak jsem si to naplno vychutnala.“

**Dorostenci:** 1. Michal Doležel (Černá Hora), 22:52, 2. Jiří Derka, 23:22, 3. Jan Konečný (AC Okrouhlá), 25:44. **Muži:** 1. Jan Kohut, 35:05, 2. Vojtěch Grün, 35:13, 3. Petr Konečný (VSK Uni Brno), 36:06. **Veteráni 1:** 1. Petr Kotyza (VSK Uni Brno), 35:09, 2. Marek Polák (HO Lemra), 37:06, 3. Lubomír Kassai (Cyklo - Kassai Boskovice), 41:03. **Veteráni 2:** 1. Miloš Žila (Bystré), 38:34, 2. Vítězslav Prudek (Moravec tým), 41:27, 3. Zdeněk Smutný (AK Drnovice), 43:24. **Veteráni 3:** 1. Aleš Stráník (Blansko), 47:09, 2. Jiří Boháč (Brno), 49:30, 3. Vladimír Cetkovský (ARC Brno), 56:55. **Ženy:** 1. Andrea Kohutová, 20:05, 2. Lucie Nedomová, 20:27, 3. Jitka Zwienerová (AK Olymp Brno), 21:32. **Veteránky:** 1. Lenka Jančaříková, 19:50, 2. Ivana Volavá (Fit On Line), 23:42, 3. Markéta Šafářová (Moravec tým), 23:55.