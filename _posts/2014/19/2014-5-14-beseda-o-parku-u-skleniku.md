---
title: Rozhodnout o podobě parku u zámeckého skleníku může i veřejnost
authors: M. Krajíčková
category: zpravodajství
tags: Boskovice 19-2014
---

Setkání veřejnosti s vedením města proběhne 14. května v 17 hodin v zámeckém skleníku. Tématem diskuze se stanou za účasti autorů návrhy na obnovu parku u skleníku. Odborná komise města Boskovice již dříve vybrala jako nejlepší řešení studii od ateliéru EA architekti z Brna.

Zda právě tento návrh bude odsouhlasen, záleží i na veřejnosti, která má možnost se k jednotlivým návrhům, které jsou již tři týdny vystaveny ve skleníku, vyjádřit. „Jedná se o delší proces výběru, ale chtěli bychom, aby se veřejnost zapojila, aby si občané řekli, jak si park představují. Jednak jde o velkou investici, pohybuje se kolem 10 milionů, jednak to bude úprava na řadu let,“ uvedla místostarosta Jaromíra Vítková.