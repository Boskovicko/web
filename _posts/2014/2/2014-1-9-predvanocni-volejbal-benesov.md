---
title: Předvánoční volejbal v Benešově
author: Regina Rusová
category: sport
tags: Benešov volejbal 2-2014
---

V Předvánočním turnaji deblů, který organizoval 14. prosince volejbalový oddíl TJ Sokol Benešov, bojovalo téměř sedm hodin osm dvojic o Benešovský putovní pohár.

Boj o 3. místo měly v rukách hráčky týmu Rezavci Zuzana Zrůstková a Julie Ryšava z Boskovic, když porazily hráčky z týmu Plesk (Kamila Marková a Nela Červinková) 2:0 a ve finále porazili hráči z Boskovic Tomáš Ryšavý a Jan Liďák domácí Reginu Rusovou a Marka Čecha.

Oceněny byly všechny týmy, které se zúčastnily a také nejlepší hráč (Tomáš Ryšavý), nejlepší hráčka (Zuzana Zrůstková) a srdcař turnaje (Tomáš Mucha). Poděkování patří ZŠ Benešov, sponzorům Restaurace Morava, Golf & Ski resort Kořenec a MPcomp Martin Přibyl, ale také mladým hráčkám a hráčům volejbalového oddílu TJ Sokol Benešov, kteří se podíleli na hladkém průběhu turnaje.