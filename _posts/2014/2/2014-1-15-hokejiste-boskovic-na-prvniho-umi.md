---
title: Hokejisté Boskovic to na prvního umí
authors: Lubomír Slezák
cover-photo: http://i.zmotula.cz/brtuHWm.jpg
category: sport
tags:
- okres Blansko
- hokej
- 2-2014
---

V posledním odehraném kole hokejové Ligy Jižní Moravy a Zlínska měl celek Boskovic volno, jeho fanoušci se ale už těší na čtvrteční kolo, ve kterém v Boskovicích hraje Velká Bíteš.
V šestém kole to byla právě vedoucí Velká Bíteš, která hostila Boskovice a vyšla naprázdno, v 15. kole odjel bez bodu z Boskovic lídr soutěže Uničov.

SK Minerva Boskovice – HC Orli Uničov 5:2 (2:1, 2:0, 1:1), Skácel 2, Korvas, Pelán, Maksa.

Vydrží domácí se silami celé utkání? I nadále uvidíme tak skvělý hokej? Tyhle otázky padaly o přestávce mezi první a druhou třetinou mezi domácími fanoušky. Neskutečně rychlý hokej předvedly oba celky v první třetině. Ve 13. minutě hosté využili přesilovku, když krásnou akci proměnil ve vedoucí gól Kavulič. Už za několik vteřin ale srovnává Korvas a v 17. minutě využívají přesilovku i domácí.

Také druhá třetina byla třetinou přesilovek. Minerva nevyužila dvojnásobnou, trvající 81 sekund, po chybě hostů ve 27. minutě zvýšil vedení Boskovic Skácel. Za necelé čtyři minut tentýž hráč brankově zakončil pohlednou akci třetí řady. Minutu před koncem se blýskl skvělým zákrokem Zrza, hosté ho nepřekonali ani v perfektně sehraných přesilových hrách.

V závěrečné části se Uničov zkoušel vrátit do zápasu, ale domácí tým přesnou hrou drama nedovolil. Pět minut před koncem sice hosté při hře ve čtyřech dali druhou branku, ale za minutu boskovičtí využili přesilovku a Maksa podepsal konečný účet zápasu.

Výsledky 18. kola: Uherský Ostroh – Brumov-Bylnice 4:3, Velká Bíteš – Rosice 3:4 SN, Uherské Hradiště – Blansko 3:6, Kroměříž – Warrior Brno 6:3, Uničov – Uherský Brod 11:3.

1. Uničov 	17 11 1 2 3 	87:62 	37
2. Velká Bíteš 	17 11 0 3 3 	77:52 	36
3. Kroměříž 	17 9 4 0 4 	86:73 	35
4. V. Meziříčí 	15 10 0 0 5 	66:47 	30
5. Šternberk 	15 9 0 0 6 	68:53 	27
6. Warrior 	17 7 1 1 8 	62:50 	24
7. Blansko 	17 6 2 2 7 	71:69 	24
8. Brumov 	16 7 1 0 8 	65:57 	23
9. Uh. Brod 	16 6 2 1 7 	53:63 	23
10. Boskovice 	16 7 0 2 7 	55:71 	23
11. Uh. Ostroh 	17 4 0 2 11 	55:76 	14
12. Uh. Hrad. 	16 3 1 1 11 	61:95 	12
13. Rosice 	16 2 2 0 12 	54:92 	10

Tento týden hostí Boskovice ve čtvrtek Velkou Bíteš, v neděli hrají ve Šterberku. Blansko přivítá ve čtvrtek Uničov, o víkendu má tým volno.
