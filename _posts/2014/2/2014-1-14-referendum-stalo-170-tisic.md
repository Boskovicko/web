---
title: Referendum o sportovní hale stálo 170 tisíc
author: Tomáš Trumpeš
category: z regionu
photo: http://i.imgur.com/U72Zi12.jpg
tags:
- Boskovice
- sportovní hala
- 2-2014
---

Na kolik se vyšplhaly náklady na referendum, které rozhodovalo o stavbě sportovní haly na ulici Slovákova? Referendum stálo nakonec necelých 170 tisíc korun, přestože původní odhady radnice činily 200–300 tisíc korun.

Největší podíl z vynaložené částky představují mzdové náklady, konkrétně 71 procent. I u referenda se totiž vyplácejí příspěvky členům volebních komisí, jako v případě klasických voleb. Druhou největší položkou se stal pronájem volebních místností, a to 17 procent z celkové částky. Následují už jen drobnější náklady na kancelářské potřeby, tisk hlasovacích lístků a pohonné hmoty.

<iframe src="http://cf.datawrapper.de/1VlhE/1/" class="datawrapper"> </iframe>

Náklady na referendum zveřejnil občanský aktivista Tomáš Znamenáček, který vyúčtování od města získal [na základě zákona o svobodném přístupu k informacím](http://www.infoprovsechny.cz/request/rozpocet_referenda_o_sportovni_h).