---
title: Moravci cyklokros prostě umí
authors: Lubomír Slezák
category: sport
tags: 
- 46-2014
- Benečov
- cyklokros
---
Výborný výsledek zaznamenala cyklokrosová rota Moravce Benešov při dalším závodu národního cyklokrosového poháru, který se jel v sobotu 15. listopadu na jedné z nejtěžších tuzemských tratí s názvem Holé Vrchy.

V kategorii starších žáků vybojoval Tomáš Tlamka 11. místo, junior Dominik Prudek byl patnáctý. V Elite mužů dojel Domink Prudek 25., největším úspěchem pak byla bramborová medaile Adély Šafářové mezi ženami.

O dva dny později se jelo v Trutnově a ani tam se reprezentanti Benešova neztratili. V Masters mužů vyjel Pavel Balák zlato a Leoš Balák stříbro, starší žák Tomáš Tlamka byl 18. Dominik Prudek osmý a se skvělým bronzem se vrátila Adéla Šafářová.


