---
title: Vyhrála celostátní výtvarnou soutěž
authors: Jiří Šmerda
category: napsali nám
tags: 
- 46-2014
- Boskovice
- gymnázium
---
První místo ve výtvarné soutěži na téma Boudo, budko, kdo v tobě přebývá?, která byla součástí podzimního festivalu Jičín – město pohádky, získala studentka boskovického gymnázia Lucie Šmídová.

Lucčin vítězný pastel Žirafa s mládětem zaujal pořadatele svou jemností a zvláště se líbil herci Jiřímu Lábusovi, který předával ceny. „Jednotlivých i kolektivních prací přišlo více než 1 500, prohlížet si všechna ta krásná zvířátka a pelíšky byla velká radost, inspirace, ale i starost. Vybrat vítěze mezi tolika nádhernými výtvory, do kterých každý vložil nejen svůj um, talent, ale i kus sebe a svoji momentální radost či smutek, byl pro mě i celou porotu téměř nesplnitelný úkol,“ napsala jedna z členek poroty.Lucce gratulujeme! 


