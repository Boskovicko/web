---
title: Svatební košile zazní v kostelíku Všech svatých
authors: Tomáš Trumpeš
category: kultura
tags: 
- 46-2014
- Boskovice
---
Po Brně, Kunštátě, Lysicích, Rájci-Jestřebí a Vítochově provede hudební uskupení Vernum 2013 Ensemble Svatební košile skladatele Antonína Dvořáka také v Boskovicích, a to ve výjimečném prostředí kostela Všech svatých. Koncert se koná v neděli 30. listopadu od 16 hodin.

„Jsme uskupení profesionálních a amatérských zpěváků a hudebníků-přátel, kteří se při různých příležitostech setkávají a koncertují prostě pro radost. Záměrem je také dostat krásnou hudbu v poctivém muzikantském provedení do zajímavých prostor a do míst, kam by se účinkující pravděpodobně jinak nedostali, ale hlavně přinést tuto hudbu lidem, kteří zde žijí,“ popsal své uskupení dirigent a umělecký šéf souboru Ondřej Tajovský. V souboru účinkuje také několik boskovických hudebníků. 


