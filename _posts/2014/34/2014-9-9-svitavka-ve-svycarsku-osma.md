---
title: Svitávka skončila ve Švýcarsku osmá
authors: Lubomír Slezák
category: sport
tags: Svitávka kolová 34-2014 
---

V sobotu 30. srpna se ve švýcarském Mosnangu hrál pátý turnaj Světového poháru v kolové. Zúčastnily se ho i dvě české dvojice, ve skupině A bojoval pár Pavel Richter, Pavel Vitula (MO Svitávka), ve skupině B Pavel Šmíd a Petr Skoták (TJ Favorit Brno).

Svitávecká dvojice skončila ve své skupině na čtvrtém místě, když jedno utkání vyhrála, jedno remizovala a dvě prohrála. Mezi nejlepší čtyřku nepostoupil ani Favorit, kterého dvě výhry, jedna remíza a jedna porážka posunuly na třetí místo.

Ve finálovém utkání turnaje porazil pár RC Höchst 1 (Patrick Schnetzer/Markus Bröll) dvojici RS Altdorf 1 (Roman Schneider/Dominik Planzer) 9:5. Favorit Brno vybojoval páté místo, když v závěrečném utkání porazil RMV Mosnang (Timo Reichen/Lukas Schönenberger) 9:6, Richter s Vitulou skončili osmí po porážce s SNA Gent (Christoph Baudu/Peter Martens) 3:6.