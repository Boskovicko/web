---
title: "Sonda teen: Těšíte se do školy?"
authors: Ludmila Dobrozemská
category: publicistika
tags:
- ankety
- sonda teen
- 34-2014 
---

Jaké byly prázdniny? Těšíš se do školy?

### Vítek, 12 let
Prázdniny byly dobré, do školy se těším. 

### Hanka, 13 let
Byla jsem na dovolené v Chorvatsku, pak na táboře a s kamarády jsem chodila někdy ven nebo na koupaliště. Do školy se celkem těším, nejvíc na kamarády. 

### Kateřina, 15 let
Prázdniny jsem si užila. Měla jsem brigádu, která mě bavila, byla jsem stanovat, na koupališti. Ode všeho něco. Samozřejmě že bych prázdniny prodloužila, ale do školy se i tak celkem těším - jdu první rok na střední, takže jsem hodně zvědavá, jaké to bude. 

### Tereza, 16 let
Letošní prázdniny jsem nesehnala brigádu, takže jsem hodně odpočívala, chodila s kamarády ven a tak různě. Ale užila jsem si je. Do školy se těším, jsem zvědavá, jestli budou nějaké změny. 

### Jiří, 17 let
Prázdniny letos byly super. Vydělal jsem si peníze, ale užil jsem si i hodně zábavy s kamarády. Do školy se mi nechce. 

### Andrea, 19 let
Prázdniny jsem prožila pracovně, ale nevadilo mi to. Našel se čas i na kamarády, dovolenou a odpočinek. Po prázdninách jdu na vysokou, takže se těším, ale zároveň i bojím, protože to bude všechno nové, jiné. 

### Josef, 19 let
Prázdniny bych prodloužil, tyhle byly opravdu povedené. Do školy se proto netěším.