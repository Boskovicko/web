---
title: Fotbalisté Blanska na Hodonín nestačili
cover-photo: http://i.imgur.com/x4EU7bj.jpg
authors: Lubomír Slezák
category: sport
tags:
- okres Blansko
- fotbal
- 34-2014 
---

V moravských fotbalových soutěžích se většina zápasů hrála v neděli 31. srpna před uzávěrkou tohoto čísla, a proto výsledky přinášíme na jiném místě. Jediným okresním týmem, který svůj zápas hrál už o den dříve, byl celek Blanska, který v divizním šlágru hostil Hodonín.

FK Blansko - RSM Hodonín 0:5 (0:3), 5. a 82. Vrána, 27. a 34. Kobylík, 73. Reška.

Blansko: Juran - Gromský, Šplíchal (71. T. Zouhar), Müller, Čoupek, Šural, Nečas (55. M. Zouhar), Šíp, Levai, Ullmann (46. Trtílek), Krejčíř.

Na blanenský trávník nastoupily ve čtvrtém kole dva dosud neporažené celky, Hodonín měl jednu remízu, domácí jedenáctka dvě. Ale samotný průběh utkání se změnil v jednoznačnou záležitost hostů.

Ti šli do vedení již v 5. minutě, kdy ex-ligový útočník Pavel Vrána vyhrál souboj s Jakubem Šplíchalem a obloučkem překonal Jurana. V 7. minutě zabránil další brance Gromskýv 15. minutě dobře zasáhl Juran. Pohlednou akci Blanska ve 21. minutě zakončil slabou střelou Ullmann. Ve 27. minutě trestný kop Víška tečoval do blanenské branky Kobylík a stejný hráč o sedm minut později nadvakrát překonal Jurana.

Hosté i ve druhé půli pokračovali v dobrém výkonu, diváky nadchly zejména vítězné souboje Jurana s útočníkem Vránou. V 73. minutě unikl domácím Reška a z bezprostřední blízkosti přehodil Jurana, poslední změna skóre přišla v 81. minutě, kdy po nádherné akci poslal míč do opuštěné branky Vrána.