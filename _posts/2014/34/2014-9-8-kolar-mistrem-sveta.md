---
title: Kolář je mistrem světa
cover-photo: http://i.zoul.cz/TYaJMld.jpg
authors: Lubomír Slezák
category: sport
tags: Tanvald Blansko cyklistika 34-2014 
---

Letošní biketrialové mistrovství světa se zapíše jako nejúspěšnější v dosavadní historii tohoto sportu u nás.
Třetí závěrečný závod letošního MS, který se jel v Tanvaldu, přinesl české reprezentaci medaile hned v pěti kategoriích. V mládežnických to byl se stříbrem Vojtěch Vepřek (Poussine) a dvě reprezentantky kategorie Girls, kde stříbro získala Alžběta Pečínková a bronz Denisa Pecháčková.

Největším úspěchem jsou však medaile v kategoriích Junior, Senior a po mnoha letech také v kategorii Elite. V kategorii Junior vybojoval Ondřej Šenk bronz, v Senior stejně jako v loňském roce získal stříbro Martin Kakáč a v kategorii Elite se Václav Kolář stal mistrem světa.