---
title: Povodí Moravy nabízí granty
authors: Andrea Šrámková
category: zpravodajství
tags: Boskovicko 27-2014 
---

Grant ve výši 60 tisíc korun na podporu činnosti s hasičskou tématikou se rozhodla vyhlásit akciová společnost Povodí Moravy jako poděkování za pomoc dobrovolných hasičů během povodní nebo při likvidaci škod po různých haváriích. „Grant je zaměřen na financování akcí, které podporují vzdělávání mladých dobrovolných hasičů nebo na jejich vybavení. Může se jednat o soutěže, výukové programy, dětské tábory s hasičskou tématikou nebo například technický materiál, jako jsou třeba hadice,“ uvedla tisková mluvčí Povodí Moravy Gabriela Tomíčková. O příspěvek je možné požádat do konce září.