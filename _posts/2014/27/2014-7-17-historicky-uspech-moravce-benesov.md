---
title: Historický úspěch Moravce Benešov
cover-photo: http://i.imgur.com/KPWi1mz.jpg
authors: Lubomír Slezák
category: sport
tags:
- Pec pod Sněžkou
- Benešov
- cyklistika
- 27-2014 
---

Pec pod Sněžkou hostila 5. července čtvrtý a tedy předposlední díl Českého poháru cross country. V příjemném letním počasí se do lyžařského střediska sjelo celkem 320 závodníků z 5 států a ve startovním poli byly pořádně vidět i dresy Moravce Benešov.

Historicky poprvé přivezli reprezentanti tohoto klubu ze závodu Českého poháru horských kol dvě zlata. Adéla Šafářová opět ovládla závod kadetek a výsledkem se k ní tentokrát připojil i v závodě mužů Expert Tomáš Tlamka. Těsně pod bednou dokončili svoje starty Tereza Obořilová a Petr Bořil. Dobrými výkony se ale prezentovali i ostatní benešovští bikeři.

### Z výsledků

**Žákyně:** Tereza Obořilová 5. místo/celkově 5. (183 bodů), Anna Zemánková 12./15.(78 bodů). **Žáci:** Tomáš Tlamka 16. místo/26. (41 bodů), Michal Šmída 30. místo/46. (6 bodů). **Kadetky:** Adéla Šafářová 1. místo/1. (300 bodů), Věra Nezvedová 20. místo/23. (46 bodů). **Kadeti:** Dominik Prudek 21. místo/12. (98 bodů), Jan Šmída 44. místo. **Junioři:** Jiří Štěpaník 27. místo/26. (37 bodů). **Muži Expert:** Tomáš Tlamka 1. místo/2. (235 bodů), Petr Bořil 4. místo/4.(190 bodů). **Ženy Elite:** Eva Zemánková 16. místo/25. (41 bodů).

Tento víkend se jede Mistrovství České republiky v Praze, Český pohár skončí 13. září v Zadově.