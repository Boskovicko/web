---
title: Běžecká liga navštívila Moravský kras
authors: Lubomír Slezák
category: sport
tags:
- Skalní mlýn
- běh
- 27-2014 
---

Čtrnáctým závodem letošního ročníku Okresní běžecké ligy byl 12. července 2. ročník Desítky Moravským krasem. Na startu se prezentovalo 84 atletů, kteří v krásném sobotním podvečeru změřili svoje síly v Pustém žlebu.

Žádnou šanci nikomu nedal Vojtěch Grün, který byl v cíli první s náskokem více než minutu a půl. Druhý Stanislav Široký z Blanska nechal za sebou třetího Vlastimila Lysáka (Mikulov) o šestnáct vteřin.

Nejlepší ženou byla v tomto závodě Lada Železná (Mladá Boleslav), která celkově skončila na šestnáctém místě.

**Muži:** 1. Grün Vojtěch (AC Okrouhlá/Uni Brno), 35:06, 2. Stanislav Široký (Blansko), 36:39, 3. Vlastimil Lysák (Mikulov), 36:55. **Veteráni 1:** Jan Macura (Horizont Kola Novák Blansko), 37:29, 2. Gustav Grün (AC Okrouhlá), 39:13, 3. Tomáš Jančík (Boskovice), 39:38. **Veteráni 2:** 1. Zdeněk Novák (Horizont Kola Novák), 38:53, 2. Leopold Spáčil (Moravec Benešov), 40:15, 3. Karel Zoubek (Vanovice), 42:53. **Veteráni 3:** 1. Aleš Stráník (Blansko), 44:49, 2. Jiří Boháč (Brno), 46:37, 3. Jaroslav Wagner (Olomouc), 56:13. **Junioři:** 1. Petr Konečný (Uni Brno/AC Okrouhlá), 37:14, 2. Jiří Kadlec (Sokol Radostice), 43:12, 3. David Ondroušek (Blansko), 45:02. **Ženy:** 1. Lada Železná (Mladá Boleslav), 40:49, 2. Lucie Johaníková (Moravská Slavia Brno), 41:35, 3. Eva Pluháčková (AC Senetářov), 46:39. **Veteránky:** 1. Ivana Ondroušková (Blansko), 46:00, 2. Jindra Zahálková (KB Chlumčany), 47:24, 3. Alena Žákovská (Horizont Kola Novák Blansko), 49:09.

Týden po Desítce Moravským krasem se běží Nemojská devítka, pak bude pauza až do posledního srpna, kdy v jeden den startuje Půlmaraton Moravským krasem i Vísecká desítka. Oba závody se počítají do průběžného bodování ligy.