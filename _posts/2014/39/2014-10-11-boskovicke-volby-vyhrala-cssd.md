---
title: Boskovické volby vyhrála ČSSD, stávající koalice ztratila většinu
cover-photo: http://i.imgur.com/yEdTI30.png
authors:
- Tomáš Trumpeš
- Tomáš Znamenáček
category: zpravodajství
tags:
- Boskovice
- komunální volby
---

Boskovické komunální volby vyhrála ČSSD se ziskem 26,6 % hlasů a osmi mandátů. Další výsledky: KDU-ČSL 14,57 % (4 mandáty), ANO 13,01 % (3 mandáty), ODS 11,02 % (3 mandáty), TOP 09 10,5 % (3 mandáty), Sportovci 10,17 % (3 mandáty), KSČM 10,05 % (3 mandáty), Strana zelených 4,09 % (bez mandátu).

<img class="img-responsive" src="http://i.imgur.com/WOhInRe.png" alt="rozdělení mandátů">

Rozložení mandátů znamená, že stávající koalice ODS, TOP 09, Sportovců a KDU-ČSL ztratila většinu. TOP 09 sice získala jeden mandát navíc, ale ODS tři ztratila. Doposud opoziční ČSSD naopak získala dva mandáty navíc, jeden mandát přibyl KSČM.

<img class="img-responsive" src="http://i.imgur.com/s9qKRt3.png" alt="rozdělení mandátů, historický vývoj">

S výsledky výrazně zamíchaly preferenční hlasy: mandáty vůbec nezískali lídři ANO Luděk Řehoř a ODS František Sivera. V ČSSD se pak na první místo díky preferenčním hlasům vyšvihl Petr Malach a u Sportovců přeskočil lídra Radka Mazáče Jiří Pevný, původně nominovaný na třetí místo.
