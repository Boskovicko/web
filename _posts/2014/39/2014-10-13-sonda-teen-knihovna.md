---
title: "Sonda teen: Knihy a knihovny"
authors: Ludmila Dobrozemská
category: publicistika
tags:
- ankety
- sonda teen
- 39-2014
---

Jsi pravidelným návštěvníkem knihovny? Jakou knížku právě čteš?

### Kristýna, 15 let
Já moc nečtu. Moc mě to nebaví. Radši se dívám na televizi. 

### Klára, 16 let
Do knihovny chodím celkem pravidelně. Půjčuji si tam knihy do povinné četby, teď čtu právě Maryšu.

### Patrik, 17 let
Do knihovny nechodím. Občas si přečtu nějaký časopis a to mi stačí. Knihu jsem nečetl ani nepamatuji. 

### Monika, 17 let
Právě čtu Hunger Games, knížku jsem si koupila. Raději si knihy rovnou koupím, než abych si je půjčovala. 

### Karel, 18 let
Do knihovny chodím pravidelně, hlavně navštěvuji studovnu a půjčuji si Computer, Chip a Jak na počítač.

### Ondřej, 18 let
Zrovna dočítám Saturnina.

### David, 19 let
Naposledy jsem četl Harryho Pottera. Abych si přečetl knihu, musí mě opravdu bavit, protože jinak moc nečtu. 

### Marek, 20 let
Do knihovny chodím poslední dobou hodně často. Je to hlavně kvůli škole, protože tam máme hodně povinných knížek, které máme přečíst ke zkouškám. Chodím do knihovny jak v Boskovicích, tak i v Brně. Mrzí mě, že nemám tolik času číst knížky, jaké chci. Momentálně čtu knihu, ze které mám dělat referát.