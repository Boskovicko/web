---
title: Tenisový turnaj Deštná Open 2014
cover-photo: http://i.imgur.com/ps5dEnX.jpg
authors: Jana Krautová
category: sport
tags: Deštná tenis 33-2014 
---

Třináctý ročník tenisového turnaje smíšených dvojic zažila obec Deštná v sobotu 16. srpna. Skupina místních příznivců bílého sportu se nenechala odradit nepříznivou předpovědí počasí a uspořádala tradiční turnaj o putovní pohár. Sedm dvojic se utkalo v celodenním tenisovém klání.

Letošní rok si hráči vylepšili věkový průměr mladou nastupující generací, která jim nezůstala nic dlužna. Za podpory obecenstva převážně z řad rodinných příslušníků sehrála každá dvojice šest zápasů a mnohé údery byly hodny Wimbledonu.

O kulinářský zážitek ve formě opékané kýty se postarali přátelé tenistů, stejně tak skvělé byly i domácí trubičky, ořechové řezy, koláče, slané rohlíčky a zeleninový i těstovinový salát.
První místo zaslouženě obsadila a putovní pohár získala dvojice Ludmila Kaderková a Petr Lebiš, přesto lze konstatovat, že vyhráli svým způsobem všichni. Na konci turnaje to sice vypadalo, že pro většinu zúčastněných to byl zápas poslední, nicméně všichni se těší na příští rok, aby mohli předvést, že stále nepatří do starého železa.