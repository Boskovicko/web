---
title: Výtvarná soutěž má za téma krajinu u Otylky
authors: Tomáš Trumpeš
category: kultura
tags: Boskovice 33-2014 
---

Krajina u Otylky mýma očima, tak zní název výtvarné soutěže, kterou vyhlásilo město Boskovice ve spolupráci se sdružením Vatra a místní jednotou Orla.

„Rádi se potěšíme vašimi obrázky, ve kterých se budou odrážet dojmy z návštěvy lokality významného krajinného prvku a kulturní památky kaple Sv. Otýlie, která je oblíbenou turistickou zastávkou a místem odpočinku v příjemném stínu korun stromů,“ uvedli vyhlašovatelé soutěže.

Formát práce je libovolný, musí se však jednat o malbu nebo kresbu a že jeden autor může odevzdat pouze jeden příspěvek. Soutěžní práce je třeba přinést na informační centrum. Uzávěrka obrázků je 1. září, ty budou následně vystaveny v Muzeu Boskovicka, kde také proběhne jejich vyhodnocení, a to 10. září při příležitosti Dnů evropského dědictví.

Výtvarná soutěž probíhá v rámci akcí navazujících na projekt Pečujeme o významný krajinný prvek U Otylky. Ten je určen na podporu neinvestičních činností neziskových organizací a obcí v oblasti environmentálního vzdělávání, výchovy a osvěty.