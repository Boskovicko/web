---
title: V Donovalech tleskali Moravcům
authors: Lubomír Slezák
category: sport
tags: Donovaly Benešov cyklistika 33-2014 
---

Další závod prestižního Slovenského poháru horských kol se jel předminulou neděli na náročných tratích v Donovalech i za účasti tří reprezentantů Moravce Benešov.

Tomáš Tlamka potvrdil, že mu to jezdí, když opět vyhrál s přehledem závod mladších žáků. V kadetech mu výborně sekundoval v cíli třetí Dominik Prudek (nebýt dvakrát spadlého řetězu byl jeho výsledek ještě lepší) a velkou cenu má i 13. místo Jiřího Štěpaníka v nabité konkurenci juniorů (Jiří pro změnu řešil defekt).

Na kvalitních rakouských silnicích se jel Jugend Tour, tradiční prestižní silniční etapový závod. Na historické účastnické zápisy Adama Sekaniny a Jakuba Šafáře navázal velmi zdatně z řad Moravce Dominik Prudek. Zaskočil na poslední chvíli v týmu Favoritu Brno a byť se nachází stále ještě ve stavu doznívající nemoci, zajel pod Alpami poctivé výkony, kterými pomohl brněnskému Favoritu k celkovému šestnáctému místu.