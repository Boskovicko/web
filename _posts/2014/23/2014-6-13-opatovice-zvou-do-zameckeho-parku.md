---
title: Opatovičtí zvou nejen do zámeckého parku
authors: Vendula Dvořáková
category: kultura
tags:
- Velké Opatovice
- 23-2014 
---

V sobotu 14. června se ve Velkých Opatovicích uskuteční hned dvě kulturní akce. Už tradičně proběhne Muzejní noc, premiérový ročník čeká akci Víkend otevřených zahrad.

Víkend otevřených zahrad se bude konat v zámeckém parku, odstartuje v 9 hodin pohádkovým lesem pro nejmladší návštěvníky, zajištěny jsou i komentované prohlídky parku a workshopy, na které se ale zájemci musí přihlásit předem. V zámeckém sále proběhnou dvě přednášky týkající se zámku a parku, před sálem bude pokračovat program pro děti. Akci ukončí v 19 hodin koncert kapel Kopjam a 2,5 promile na nádvoří Moravského kartografického centra.

Muzejní noc začíná v 17 hodin, návštěvníci mají možnost vystoupit na věž kostela sv. Jiří nebo si prohlédnout zámecké sklepy. O doprovodný program v podobě dvou koncertů se postará ZUŠ Velké Opatovice, v Moravském kartografickém centru se návštěvníci mohou těšit na klavírní koncert se zpěvem a v muzeu a zámecké knihovně budou na programu viola a housle. Obě vystoupení začínají v 18 hodin.