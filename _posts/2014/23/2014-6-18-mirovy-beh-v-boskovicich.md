---
title: Mírový běh zavítá do Boskovic
authors: Lubomír Slezák
category: sport
tags: Boskovice běh 23-2014 
---

Nejdelší štafetový běh na světě Peace Run (Mírový běh) je běh s hořící pochodní, kterou nesou statisíce dobrovolných běžců. Pochodeň symbolizuje přátelství, porozumění a harmonii. Za dobu trvání se k běhu připojili například olympijský vítěz Carl Lewis, oštěpařka Dana Zápotocká, tenistka Martina Navrátilová a další.

Trasa Mírového běhu již přes Boskovice vedla v roce 2009 a 2012, česká část je součástí celoevropské trasy dlouhé přes 24 000 km přes 49 zemí Evropy.

Do Boskovic na Masarykovo náměstí běžci přiběhnou ve čtvrtek 26. června kolem 13:30 hod od Prostějova a po krátkém kulturním programu budou běžci dále pokračovat do Bystřice nad Perštejnem.