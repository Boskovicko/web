---
title: Trávník zkropí automatický zavlažovací systém
authors: Petra Bílá
category: zpravodajství
tags: Boskovice fotbal 23-2014
---

Ještě v letošním roce začne trávník na fotbalovém hřišti v Boskovicích kropit automatický zavlažovací systém. Služby Boskovice, pod které spadá provoz hřiště, totiž uspěly se žádostí o dotaci, kterou vedení společnosti podalo v rámci dotačního programu Zkvalitnění sportovního prostředí v Jihomoravském kraji.

Pořízení automatického zavlažování vyjde podle výběrového řízení skoro na dvě stě třicet tisíc. Dotace z rozpočtu kraje činí sto třicet osm tisíc. Zbylou částkou se budou podílet Služby Boskovice. Podle jednatele Milana Stryy je termín instalace automatického zavlažovacího systému zakotven ve smlouvě o dílo. „Začne se v polovině června. Termín dokončení je stanoven na konec září, ale já předpokládám, že se to stihne v průběhu června. Ve smlouvě je nějaká doba navíc, kdyby se práce pozdržely,“ sdělil Milan Strya.