---
title: Boskovice i Blansko pokračují v úspěšném jaru
authors: Lubomír Slezák
category: sport
tags: 
- 15-2014 
- okres Blansko
- fotbal
---

Třetí zápas a třetí vítězství. To je prozatímní jarní bilance v kopané mužstva Boskovic v I. A třídě. Stejně tak si třetí výhru za sebou připsal v divizi celek Blanska.

Oba týmy se ale na výhru pořádně nadřely, i když zejména výsledek z Blanska vnucuje odlišnou představu.
Divize: Blansko - Hodonín 4:1 (1:0), 80. a 84. Koudelka, 45. Müller, 82. Trtílek - 79. Pospiš.
Blansko: Juran - Gromský, Müller, Čoupek, Buchta (88. Vágner), Skoupý (62. Horáček), Šplíchal, Zouhar (89. Hepp), Pospíšil (85. Pokorný), Trtílek, Koudelka (86. Hansl).

320 diváků vidělo první branku v nastaveném čase první půle. Čoupkův centr z rohového kopu na bližší tyči přizvedl Šplíchal a Müller míč na břiše dopravil do branky.

V 79. minutě brejkovou akci Hodonína zakončil střelou Maršálek, Juran jeho pokus vyrazil před sebe, dorážející Pospiš se už nemýlil. V 80. minutě Horáček vysunul Trtílka, ten poslal centr do vápna a Koudelka přesnou střelou poslal Blansko do vedení. V 82. minutě navíc dlouhý výkop Jurana Trtílek prodloužil na Koudelku, ten mu míč vrátil a Trtílek střelou od levé tyče potřetí překonal Navrátila. Strhující závěr Blanska v 84. minutě završil Koudelka. Byl faulován těsně před hranicí vápna a střelou z přímého kopu k levé tyči uzavřel výsledek sobotního utkání.

Další výsledky: Líšeň - Tasovice 3:0, Napajedla - Stará Říše 0:3, Uherský Brod - Bystřice n.P. 1:4, Bohunice - Polná 2:1 (1:0), Velké Meziříčí - Rosice 0:2, Vrchovina - Bystrc 2:1, Pelhřimov - Vyškov 3:4.
13 	18:37 	15

I. A: Boskovice - Slatina 2:1 (0:1), 67. Müller, 77. Přikryl - 43. Ryšánek.

Boskovice: Havlíček - Vykoukal, Janíček (38. Přikryl), Miksan, Černý, Kolář, Horák Jan, Müller, Horák Michal, Stara (67. Žouželka (90. Preč)), Fadrný.

Notně rozladěni byli domácí fanoušci po skončení prvního poločasu. Domácí celek totiž předváděl výkon, za který by se muselo stydět i mnohé mužstvo v okresním přeboru. Hře v podstatě všechno chybělo. Diváci viděli na straně Boskovic hlavně množství nepřesných přihrávek, hráči jako by zapomněli bojovnost v šatně. Navíc ve 37. minutě musel ze hřiště zraněný Janíček. Naštěstí hosté dokázali proměnit z množství vyložených šancí jen jednu.

Ve druhé půli se obraz hry změnil až po patnácti minutách a Boskovice předvedly, že fotbal také umí. V 67. minutě se po rohovém kopu hlavou prosadil Müller, o deset minut později využil přesný pas Fadrného Přikryl a chladnokrevně rozjásal tribuny. Hosté ani v závěrečném tlaku stav utkání nezměnili a tak si Boskovice připsaly další tři body.

Další výsledky: Dobšice - Slovan Brno 4:1, MS Brno - Hrušovany 5:1, Šlapanice - Kunštát 1:2, Zbýšov - Miroslav 1:4, Tasovice B - Soběšice 7:1, Bořitov - Líšeň B 0:3.

1. MS Brno 	17 13 2 2 	63:20 	41
2. Boskovice 	17 12 2 3 	52:25 	38
3. Kunštát 	17 11 3 3 	42:21 	36
4. Slovan 	17 10 2 5 	28:19 	32
5. Dobšice 	17 9 1 7 	46:32 	28
6. Miroslav 	17 7 3 7 	32:36 	24
7. Šlapanice 	17 5 5 7 	21:28 	20
8. Bořitov 	17 6 2 9 	24:37 	20
9. Slatina 	17 5 4 8 	28:30 	19
10. Líšeň B 	17 5 3 9 	23:28 	18
11. Tasovice B 	17 5 3 9 	32:39 	18
12. Soběšice 	17 5 1 11 	29:52 	16
13. Zbýšov 	17 3 5 9 	24:60 	14
14. Hrušovany 	17 3 4 10 	27:44 	13

V příštím kole bude největším tahákem okresní derby, ve kterém Kunštát hostí Boskovice.
