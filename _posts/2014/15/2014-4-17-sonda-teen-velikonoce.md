---
title: "Sonda teen: Velikonoce"
authors: Ludmila Dobrozemská
category: publicistika
tags:
- ankety
- Velikonoce
- sonda teen
- 15-2014
---

Velikonoce jsou nejvýznamnějším církevním svátkem v roce. Co znamenají pro tebe?

###Vítek, 16 let

Velikonoce pro mě neznamenají nic významného, i když jsem křesťan. Protože jsem student, Velikonoce hlavně beru jako den volna.

###Barbora, 17 let

Nejsem věřící, takže Velikonoce slavím způsobem, že maluji vajíčka, peču beránka, ale to je asi všechno. Dny okolo vůbec neřeším.

###Kateřina, 19 let

Pro mě znamenají setkání přátel a návštěvy kluků pro koledu.

###Jan, 19 let

Pro mě znamenají důležitý den v roce. Nejvýznamnější je lidová tradice, kdy jezdíme s kluky z folklorního souboru šlehat naše tanečnice. Z církevního hlediska to až tak moc nevnímám.

###Lucie, 20 let

Protože jsem věřící, Velikonoce pro mě nejsou jen jeden den, kdy se chodí s pomlázkou. Ale je to celé velikonoční období. Znamenají pro mě určité zamyšlení se nad sebou a nad životem Krista.

###Lukáš, 21 let

Jsem křesťan, ale bohužel jsem ještě Velikonoce nestihl duchovně prožít, protože mám pořád nějaké povinnosti a nestíhám. Velikonoce mám ale jinak relativně rád.

###Veronika, 21 let

Velikonoce se v naší rodině vždy slavili tradičně a dodržovali jsme téměř všechny zvyky, ale posledních pár let tento svátek beru jako každý jiný den. Příjemný den volna spojený nejlépe s výletem do přírody.
