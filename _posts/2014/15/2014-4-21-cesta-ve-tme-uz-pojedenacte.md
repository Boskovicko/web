---
title: Cestu ve tmě pořádáme už pojedenácté
authors: Marie Reková
category: napsali nám
tags: 15-2014
---

Zkoušeli jste si někdy zavřít oči a projít se po louce, uvařit oběd, něco vytvořit? Myslíte si, že to není možné? Pro některé je tento stav celoživotní skutečností. Ztráta nebo vážné porušení zraku způsobí v životě člověka mnoho změn. Je ztíženo zvládání běžných každodenních úkonů, ohroženo zaměstnání, věnovat se mnohým zálibám a koníčkům se lze jen ztěžka. Vztahy v rodině, k přátelům a ostatním lidem jsou vystaveny větším nárokům. V takové chvíli je potřebná pomoc. A jedním z řešení je vodicí pes.
 
Zveme na 11. ročník soutěže vodicích psů Cesta ve tmě. Uskuteční se v pátek 25. dubna v Blansku na Rožmitálové ulici, slavnostní zahájení je naplánováno na 9.30 hodin, po celou dobu soutěže je připraven doprovodný program pro děti i dospělé. Čestný patronát nad soutěží převzal starosta Blanska Ivo Polák.
