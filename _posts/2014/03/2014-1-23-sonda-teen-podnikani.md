---
title: 'Sonda teen: Podnikání'
authors: Ludmila Dobrozemská
category: publicistika
tags:
- sonda teen
- ankety
- podnikání
- 3-2014
---

Mají podle tebe podnikatelé v Boskovicích vhodné podmínky pro podnikání? Chybí zde tobě jako zákazníkovi některá služba?

### Daniel, 16 let
Mně jako zákazníkovi tady žádná služba nechybí. Nevím, jestli Boskovice mají zrovna nejvhodnější podmínky pro podnikání.

### Lucie, 17 let
Moc tomu nerozumím, ale protože je tady hodně různých podniků, tak si myslím, že jsou tu dobré podmínky. Nenapadá mě nic, co by tu chybělo.

### Nikol, 18 let
Myslím, že podnikatelé v Boskovicích mají dobré podmínky. Nic mi tady nechybí, všeho je tu dost.

### Tomáš, 20 let
Tak to je těžká otázka. Určitě spousta lidí stáhnou supermarkety typu Kaufland, Tesco, Lidl. Je to vidět i na městě, že tam chodí méně lidí, tak alespoň zavedli parkování zdarma na půl hodiny. Ale v rámci jiných firem si myslím, že to ani tak nezávisí na Boskovicích, ale na schopnostech samotné firmy. Jinak mě nenapadá, že by mi něco v Boskovicích chybělo.

### Klára, 21 let
V dnešní době už je tolik podnikatelů ve všech různých oborech, až je toho mnoho. Všechno je dnes ve velkém a pokud se člověk pokusí podnikat, má to hodně těžké. Myslím si, že Boskovice jsou vyspělé město a všechno tu máme, i když by tu mohlo být víc kulturního vyžití jako jsou divadla či pestrá kinematografie.

### Magda, 23 let
Já podnikatel nejsem a v těchto věcech se až tolik neorientuji, proto nemůžu říct, zda jsou tady pro podnikatele vhodné podmínky. Nicméně si myslím, že naše město má velký potenciál a když by někdo přišel s dobrým nápadem, určitě by se to tady uchytilo. Hodně by záleželo, na jakou cílovou skupinu by byl daný podnikatelský plán zaměřen. Mne jako zákazníkovi tady dřív chyběla nějaká restaurace se zdravou výživou, takže když jsem zjistila, že se tady otevřel Klásek, byla jsem moc ráda.