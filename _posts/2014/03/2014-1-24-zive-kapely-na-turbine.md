---
title: Turbína přivítá živé kapely
authors: Tomáš Trumpeš
category: kultura
tags: Boskovice Turbína koncerty 3-2014
---

V boskovickém klubu Turbína se vedle poslechových večerů konají také koncerty živých kapel. V sobotu 25. ledna zde proběhne již jedenáctá Punky Reggae Party, kterou pořádá domácí uskupení Basssheriff sound crew. Tentokrát kromě DJs vystoupí také skupiny My Dead Cat a Tummo.

„My Dead Cat je brněnská kultovka míchající dohromady všechno možné, co se v kytarové muzice hrálo za posledních třicet let. Od punku, přes hard core, noise a emo, až po indie kytarovky. Jejich skladby jsou nápadité, melodické a plné energie. Tummo je brněnská parta se zpěvákem z Boskovic. V Česku není moc skupin, které by hrály muziku jako tato parta, charakteristická drsným a valivým zvukem špinavého hardcoru,“ uvedl za pořadatele DJ Amma z pořádajících Basssheriff sound crew.