---
title: "Sonda teen: Běhání"
authors: Ludmila Dobrozemská
category: publicistika
tags:
- ankety
- sonda teen
- běh
- 14-2014
---

Patří mezi tvé oblíbené sporty běhání? Budeš se účastnit letošních Boskovických běhů na 1. máje?

### Stanislav, 16 let

Ano, běhání mě baví, ale Běhů se účastnit nebudu, je to na mě až moc amatérské.

### Veronika, 16 let

Určitě patří mezi mé oblíbené sporty, je to super odreagování. Běhů se nezúčastním, nejspíš bych je nezvládla.

### Petr, 17 let

Běhání mě moc baví. Přijde mi to jako skvělý způsob dělat něco pro své zdraví, odreagovat se a to vše zadarmo. Bohužel jsem začal s běháním letos pozdě, a bojím se, že bych boskovickou trať neuběhl. O účasti proto ještě popřemýšlím.

### Matěj, 20 let

Běhání patří mezi mé oblíbené sporty. Běhů se nezúčastním kvůli práci a taky kvůli tomu, že se moje fyzička teď zhoršila.

### Tereza, 21 let

Ano, běhání patří mezi mé oblíbené sporty. Snažím se alespoň dvakrát za týden jít běhat. Ale kdybych měla více času (např. neměla tak dlouho školu), tak bych určitě chtěla běhat častěji. A letošní Boskovické běhy? No, stále o účasti přemýšlím. Jednou už jsem běžela tu nejdelší (když ještě bývalo 10 km), další roky kratší asi 5 km a teď ji zkrátili na 2,5 km, což není také špatná délka, takže přemýšlím o ní.

### Václav, 22 let

Ano, běhání patří mezi mé oblíbené sporty. Boskovických běhů se asi účastnit budu, pokud mě nezačne bolet koleno jako posledně.

### Jan, 24 let

Rád si občas zaběhnu, ale bohužel se Běhů letos účastnit neplánuju.