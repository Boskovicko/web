---
title: Krasík vyrazil na svou dobrodužnou pouť
cover-photo: http://i.imgur.com/6lEkabC.jpg
authors: Jitka Melkusová
category: zpravodajství
tags: Senetářov 14-2014
---

Společenskou hru, pexeso a nakonec knihu pohádek o šnekovi Krasíkovi může získat každý, kdo si návštěvu některého z míst na území Moravského krasu a jeho okolí nechá potvrdit do speciálního zdejšího cestovního pasu. Znát a prožívat dobrodružství šneka Krasíka v Moravském krasu může být dost dobrý důvod k jeho návštěvě, zvlášť když je možné se na cestu vydat s pomocí pohádkové mapky.

Produkt zábavy pro děti a knížku pohádek o šnekovi Krasíkovi představili a pokřtili členové Místní akční skupiny Moravský kras v sobotu ze senetářovským muzeem. Byli zde představeni i zástupci kanceláří Pohádkového království šneka Krasíka, v nichž je možné informaci o produktu získat. Plakát s pozváním na festival šneka Krasíka vyzýval dokonce návštěvníky, aby do vytvářeného muzea přinesli šnečí ulitu.

Součástí festivalu se stalo i předání certifikátů Moravský kras regionální produkt novým ubytovacím a stravovacím zařízením. Zaslouženou pozornost vyvolalo i představení nové expozice cihlářství v místním muzeu perleťářství a bydlení umístěném v tradičním doškovém domě. Malý kozí chlívek zde nabízí nečekané množství zajímavostí o cihle a jejím původu.

Na festival přijeli partneři ze spřáteleného Slovenského krasu. Tam už děti více než rok čtou a putují za dobrodružstvími slimáka Kraska. Slováci přivezli dobrou náladu, muziku a hlavně – domácí produkty. Zvláště po langoších s medvědím česnekem a zakysanou smetanou se jen zaprášilo.