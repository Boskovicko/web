---
title: Boskovičtí rozdělili peníze z grantového systému 
authors: Andrea Šrámková
category: zpravodajství
tags: Boskovice granty 14-2014
---

Šest set tisíc korun, to je částka, kterou letos boskovická radnice vyčlenila na příspěvky grantového systému města. O ty se na podporu kultury, sportu a na provoz mládežnických nesportovních organizací ucházelo celkem 31 žádostí.

Do oblasti kultury směřovala na místo požadovaných 590 tisíc suma 300 tisíc korun, pro oblast sportu 170 tisíc namísto 322 tisíc, které by pokryly všechny žádosti o dotace na sport, a dalších 130 tisíc šlo na provoz mládežnických nesportovních organizací. Požadovaná částka zde přesáhla původně 171 tisíc korun. Většině žadatelů mohlo být vyhověno, i když příspěvek jen málokterá organizace získala v plné požadované výši.

Vyřazeno bylo grantovou komisí pět žádostí, a to z důvodu nedodržení stanovených podmínek systému, jako je překročení požadované částky, nedodržení termínu a v jednom případě nebyla organizace jako příjemce dotace ani cílová skupina jejích aktivit a priori obyvateli Boskovic.

### Kdo získal finanční podporu

Provoz mládežnických nesportovních organizací:

1. Junák, Zajištění a využití volného času dětí a mládeže, 25 000 Kč
2. Pionýr, PS Boskovice, Úhrada provozních nákladů klubovny, 29 700 Kč
3. MC Boskovice, Provoz mateřského centra, 39 600 Kč
4. INTERA, Jinánek	35 700 Kč

Kultura:

1. IP sport & art, Festival španělské kultury Iberica, 23 469 Kč
2. Klub přátel Boskovic, Vydávání Vlastivědných listů, 9 389 Kč
3. ZO CSCH Boskovice, Výstava drobného zvířectva, 12 439 Kč
4. SRŽA Gymnázia Boskovice, Koncertní činnost pěveckého sboru Nota, 31 292 Kč
5. Festiválek bez bojů a válek, z.s., Festiválek bez bojů a válek 23 469 Kč
6. Občanské sdružení Mlátek, 100 let Obecné školy v Mladkově, 23 394 Kč
7. TJ Sokol Boskovice, Realizace divadelního představení 31 292 Kč
8. MC Boskovice, Zámecké hemžení 13 768 Kč
9. Sdružení rodičů SPgŠ v Boskovicích, Společný koncert vítězů pěvecké soutěže RH FAKTOR a Petr Bende & bandu, 27 537 Kč
10. OREL jednota Boskovice, Vzpomínková akce k 25. výročí 17. listopadu, 47 000 Kč
11. INTER NOS, INTER NOS pro kulturu, 14 394 Kč
12. JINAN, Cyklus literárních setkání, 16 428 Kč
13. Sdružení rodičů při základní škole III, Festival na trojce, 9 857 Kč
14. INTERA, Svatojánská noc na hradě v Boskovicích, 16 272 Kč

Sport:

1. TJ SOUZ Boskovice, Mezinárodní pohár starosty Města Boskovice,30 357 Kč
2. TJ Rytmus Boskovice, Pohyb je život, 13 660 Kč
3. Sportuj s námi, Boskovické běhy, 30 357 Kč
4. TJ Sokol Boskovice, Finále okresního poháru v malé kopané
Memoriál Josefa Rybára, 30 357 Kč
5. FC Boskovice, Podpora vzdělávání trenérů FC Boskovice, 22 770 Kč
6. Šachový klub Boskovice, Oslava 20 let výročí Šachového 
klubu Boskovice – OPEN turnaj v Baskickém šachu, 3 035 Kč
7. Jezdecké sdružení Boskovice, o.s., Jezdecký den ke Dni dětí,
příměstský tábor s koňmi a podzimní výsadba stromů, 12 900 Kč
8. Klub českých turistů Boskovice, Pochod po dálničním tělese R43, 26 564 Kč
