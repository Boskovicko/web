---
title: "Sonda teen: Taneční"
authors: Ludmila Dobrozemská
category: publicistika
tags: 
- 44-2014
- sonda teen
- ankety

---
Taneční kurzy jsou v plném proudu. Navštěvuješ taneční? Proč?

### Tereza, 15 let

Taneční kurzy navštěvuji. Moc jsem se těšila, až se naučím tančit. Taky kurzy navštěvuji kvůli tomu, že tam chodí naše celá třída.

### Tomáš, 16 let

Popravdě do tanečních jsem začal chodit kvůli lidem ze třídy.

### Blanka, 16 let

Do tanečních jsem se přihlásila jenom proto, že se tam hlásila celá naše třída. Popravdě jsem se tam ani moc netěšila a z první lekce jsem byla opravdu nervózní, částečně i proto, že jsem neuměla vůbec tancovat. Pak jsem ale zjistila, že k nervozitě není žádný důvod a že instruktoři na lekcích postupují tak, aby stíhal každý. Nakonec jsem si taneční oblíbila a rozhodně nelituji, že jsem se do nich přihlásila.

### Josef, 16 let

Taneční nenavštěvuji. Nějak mě ta nabídka nezaujala a navíc tančení mě moc nebaví. Nepřemluvili mě ani kamarádi.

### Aneta, 17 let

Do tanečních kurzů nechodím. Vůbec mě tancování neláká. A že tam jde celá třída neznamená, že půjdu taky.

### Michal, 17 let

Taneční navštěvuji už podruhé. Je to dobrá zkušenost do společenského života.

### Vítek, 20 let

Já jsem se do tanečních přihlásil teď na vysoké škole. Absolvoval jsem samozřejmě taneční na střední škole, ale moc jsem si z toho nepamatoval. Proto jsme se s přítelkyní rozhodli, že si taneční kroky zopakujeme společně, abychom mohli na plesech tančit a ne sedět. Taneční kurzy navštěvuji v Brně a moc mě baví. Máme skvělého instruktora a celková atmosféra je velice příjemná. 