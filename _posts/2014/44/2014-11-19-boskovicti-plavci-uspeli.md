---
title: Mladí plavci uspěli v Brně
authors: Lubomír Slezák
category: sport
tags: 
- 44-2014
- Boskovice
- Brno
- plavání
---
První listopadový den se nejmladší plavci boskovického klubu vydali do brněnského aquaparku v Kohoutovicích vyplavat si nové rekordy a hlavně medaile.

V bazénu se tentokrát sešli sportovci ročníků narození 2005 až 2008. Někteří ve vodě soutěžili poprvé v životě, a přestože bojovali s velkou trémou, zvládli vše na výbornou. Boskovice reprezentovalo celkem čtrnáct plavců, všichni si zlepšili svá osobní maxima a mnozí se ve výsledkové listině umístili vždy v první desítce.

Pochvala patří Filipu Skřičkovi, Martinu Lepkovi, Tomáši Veverkovi, Kevinu Nečasovi, Vladimíru Svobodovi, Karolíně Šamšulové, Emmě Ryšavé, Barboře Kassaiové, Natálii Sychrové, Natálii Horákové a Emmě Ryšávkové.

Medaile si z Kohoutovic přivezli Jáchym Ryšávka, který ve čtyřech disciplínách skončil třikrát na prvním místě a jednou na druhém. Celkové byl vyhlášen nejlepším plavcem ročníku narození 2007. Bronzovou medaili si vyplavala také o rok starší Tereza Trubelja na prsařské padesátce a Barbora Tlamková na motýlkové pětadvacítce. Na závěr si štafeta ve složení Barbora Kassaiová, Natálie Sychrová, Tereza Trubelja a Natálie Horáková vyplavala bronzovou příčku.
