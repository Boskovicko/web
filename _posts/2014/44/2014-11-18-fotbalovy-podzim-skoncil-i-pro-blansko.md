---
title: Fotbalový podzim skončil i pro Blansko
authors: Lubomír Slezák
category: sport
tags: 
- 44-2014
- okres Blansko
- fotbal
---
Fotbalová divize má sice před sebou ještě jedno kolo, ale hráči Aposu Blansko už podzimní část sezóny dohráli. Minulý týden nejprve ve středu předehráli utkání 16. kola s celkem Napajedel, v neděli pak hráli ve Velkém Meziříčí.

16.kolo: FK Blansko - Fatra Slavia Napajedla 0:2 (0:1).
Blansko: Juran - Gromský, Jelínek (79. Jarůšek), Čoupek, Šíp, Nečas (64. M. Zouhar), T. Zouhar (46. Šplíchal), Müller, Levai, Ullmann, Jukl.
Poslední tým tabulky FS Napajedla v posledních čtyřech utkáních uhrál 8 bodů (skóre 8:1) a stahuje bodový deficit, který nabral v první třetině sezóny. Blansko je ve zcela odlišné situaci. Sedm kol čeká na tříbodový zisk a tabulkou se stále propadá.

Na lavičku Blanska usedl po odchodu trenéra Grmely Karel Jarůšek a při absenci Šurala, Hansla, Krejčíře, Brichty, Pokorného, z posledního utkání vyloučeného Trtílka a dlouhodobě zraněného Bubeníčka přivítal výpomoc dvojice hráčů z farmářského Bořitova Jelínek - Jarůšek.

Domácí zahájili zápas aktivně a s chutí. Již po minutě hry to zkoušel pohotovou střelou Müller, branku hostů těsně minul. Ve 4. minutě po průniku Jukla se z nadějné pozice netrefil kapitán Nečas. V 10. minutě zakončoval opět Müller, z hranice velkého vápna branku hostů přestřelil.

Ve 13. minutě nabíhající Nečas střílel také nad, na druhé straně hlavičkoval vedle levé tyče kapitán Napajedel Huťka. V 19. minutě vyzkoušel pozornost hostujícího brankáře Levai, o pět minut později střelu Jukla zblokovala hostující obrana. Ve 27. minutě si na ideální centr z levé strany naskočil Kaštánek a hlavičkou překonal bezmocného Jurana.

Po přestávce hosté pozorně a obětavě bránili a čekali na chybu v blanenské obraně. Ta přišla v 58. minutě, kdy Večeřa přízemní střelou k levé tyči rozesmutněl domácí diváky podruhé.

Blansko tak zaznamenalo třetí porážku v řadě za sebou. 15. kolo: SFK Vrchovina - FK Blansko 3:0 (3:0).

1. V. Meziříčí 	15 10 4 1 	39:10 	34
2. Havl. Brod 	15 9 2 4 	29:24 	29
3. Otrokovice 	15 8 4 3 	26:17 	28
4. Bystřice 	15 7 4 4 	28:22 	25
5. Vrchovina 	15 8 1 6 	21:16 	25
6. Hodonín 	15 7 2 6 	25:18 	23
7. Stará Říše 	15 7 2 6 	15:18 	23
8. Mutěnice 	15 7 1 7 	22:30 	22
9. Rosice 	15 5 6 4 	22:16 	21
10. Tasovice 	15 5 2 8 	15:27 	17
11. Polná 	14 3 6 5 	25:21 	15
12. Napajedla 	16 4 3 9 	18:28 	15
13. Blansko 	16 3 6 7 	13:29 	15
14. Žďár n.S. 	15 4 2 9 	16:18 	14
15. Uh. Brod 	14 3 5 6 	15:22 	14
16. Pelhřimov 	15 3 4 8 	15:28 	13
