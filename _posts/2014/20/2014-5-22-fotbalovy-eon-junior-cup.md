---
title: Fotbalový E.ON Junior Cup jde do druhé poloviny
authors: Lubomír Slezák
category: sport
tags: Boskovice fotbal 20-2014
---

Po regionálních kolech v Chrudimi, Voticích, Tachově, Jakubčovicích nad Odrou a Strakonicích se fotbalový turnaj hráčů do deseti let E.ON Junior Cup uskuteční i v Boskovicích. V areálu v Červené zahradě v se v sobotu 24. května střetne 24 týmů – Boskovice, Kyjov, Moravský Krumlov, Rosice, Řečkovice, Kohoutovice, Sparta Brno, Veselí nad Moravou, Blansko, Rajhrad, Hrušky, Velké Opatovice, Slovan Brno, Zbrojovka Brno, Hodonín, Líšeň, Slatina Brno, Bohunice, Židenice Brno, Medlánky, Vyškov, Chrlice a Svratka Brno.

Do závěrečného klání, kterým je zářijové Velké finále, se nominují finalisté z každého regionálního kola. Postup zatím mají FC Hradec Králové, Bohemians Praha 1905, SK Slavia Praha, FK Dukla Praha, FC Viktoria Plzeň, AC Sparta Praha, FC Baník Ostrava, SK Sigma Olomouc, SK Dynamo České Budějovice a FC Písek.

Připraveno bude opět kvalitní ocenění pro kluby i hráče. Semifinalisté krajských turnajů dostanou sady dresů a každý hráč pak fotbalový míč. V rámci regionálních kol jsou voleni i nejlepší hráči, kteří získají poukaz do E.ON Fotbalové školy.