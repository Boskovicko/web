---
title: Soutěž Alej roku vyhlásili počtvrté
authors: Jitka Melkusová
category: zpravodajství
tags: Boskovicko zeleň 20-2014
---

Arnika zahajuje už čtvrtý ročník soutěžní ankety Alej roku 2014, letos s mottem Aleje spojují lidi, místa i epochy. Nominovat své fotky je možné do 15. září na webu [alejroku.cz](http://alejroku.cz). Soutěž je otevřena amatérským i profesionálním fotografům, kteří nezapomenou připojit k nominaci příběh, jenž se s alejí pojí. Od 23. září pak budou uživatelé webu svými hlasy rozhodovat, která krajinná dominanta získá letošní titul.

Loňský ročník vyhrála alej spojující Jedovnice s Lažánkami v Moravském krasu. Do ankety ji nominoval Jiří Židů ve spolupráci se Základní školou a Střední průmyslovou školou v Jedovnicích.