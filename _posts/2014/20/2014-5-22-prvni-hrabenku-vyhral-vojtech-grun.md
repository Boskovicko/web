---
title: První Hraběnku vyhrál Vojtěch Grün
authors: Lubomír Slezák
category: sport
tags:
- okres Blansko
- Sloup
- běh
- 20-2014
---

Závodem Sloup – Hraběnka začal v úterý 13. května 15. ročník vrchařského seriálu Hraběnka Cup. Ten je stejně jako každý rok sestaven z šesti závodů, tři se běží na jaře, další tři v obráceném pořadí na podzim.

První závod 15. ročníku Hraběnka Cupu zaznamenal rekordní účasti, když se na jeho start postavila rovná stovka atletů. Jako první doběhl k petrovickému penzionu Hraběnka Vojtěch Grün z VSK Univerzita Brno/AC Okrouhlá, který výkonem 15:30 vylepšil svůj dosavadní nejlepší čas na této trati. Rekord Jiřího Hajzlera z roku 2000 (14:34) ale zůstal opět nezlomen. Druhé místo obsadil, stejně jako v loňském roce, Tomáš Večeřa z BCK Relax Olešnice s velkou ztrátou 21 sekund, za ním doběhl jako třetí Roman Chlup z HKM Blansko.

V ženské kategorii vyhrála s náskokem 21 vteřin veteránka Zdenka Komárková z Olešnice, deset sekund za brněnskou běžkyní Magdou Krejčovou (19:11) doběhla Lucie Nedomová z Lysic.

Druhým závodem je v úterý 20. května běh na trati Skalní Mlýn – Macocha, o týden později zakončí první polovinu běh Ráječko – Hraběnka.