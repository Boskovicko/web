---
title: Mladí plavci bojovali v Blansku
cover-photo: http://i.imgur.com/qlWOd3N.jpg
authors: Lubomír Slezák
category: sport
tags: Blansko plavání 20-2014
---

Stává se pomalu pravidlem, že každé sobotní dopoledne patří v našem okrese plaveckým závodům. Tentokrát se plavci z boskovického oddílu vydali do sousedního Blanska. Tradiční závody pořádané blanenským oddílem od roku 1941 do roku 1987 byly po 23leté přestávce v roce 2010 znovu obnoveny na zkušebním nultém ročníku na počest 70. výročí založení plaveckého oddílu pod názvem Cena města Blanska a tak letos proběhl obnovený čtvrtý ročník.

Hlavní disciplínou, ve které se bojovalo kromě zlaté medaile o pohár, byla trať 200 m polohový závod. Tato disciplína prověří vždy plaveckou všestrannost a také bojovnost.

I když poháry neputoval do Boskovic (zásluhou Veroniky Zamazalové a Jana Vencela zůstaly v Blansku), vybojovali reprezentanti Boskovic hned několik medailí. Na stupně vítězů vystoupali Andrea Husovská, Vojta Přibyl, Jakub David, Filip Tlamka a Pavel Sivera.