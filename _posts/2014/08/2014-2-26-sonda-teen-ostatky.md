---
title: "Sonda teen: Ostatky"
authors: Ludmila Dobrozemská
category: publicistika
tags:
- sonda teen
- ankety
- masopust
- 8-2014
---

Když se řekne masopust, většina lidí ví, o co jde. Ale co když masopust nazveme synonymem ostatky? Vědí mladí, co je to ostatková tradice?

### Anna, 13 let
Asi nějaká tradice uchovávání ostatků, třeba kostí.

### Petr, 14 let
To je asi něco s exhumací, ne?

### Jana, 15 let
Protože bydlím na vesnici, tak vím. Chodíme po vesnici v kostýmech, zpíváme, tancujeme, …

### Pavlína, 17 let
Ostatková tradice? To slyším poprvé.

### David, 18 let
Ostatkům se říká jinak masopust. Vím, že hodně spolužáků pojem ostatky neznají. Jde o vlastně o průvod v maskách po vesnici, který se zakončí večer zábavou.

### Michal, 19 let
Lidé chodí (zrovna teď někdy) v maskách po vesnici, vybírají peníze a opíjejí se. Vím, že kdysi to bývalo i u nás.

### Zdeněk, 20 let
O těchto tradicích jsem slyšel, ale v naší rodině je nedodržujeme.

### Tomáš, 20 let
Naprosto upřímně nic mi to neříká.

### Petra, 21 let
Ostatky neboli masopust. Během masopustu probíhají různé zábavy, zabijačky. U nás obcházíme vesnici v maskách, s muzikou. Vybírají se peníze a dost se přitom pije.