---
title: Rekonstruovanou saunu si návštěvníci oblíbili
authors: Petra Bílá
category: zpravodajství
tags: Boskovice sauna 8-2014
---

Už téměř půl roku funguje sauna vedle městských lázní v Boskovicích pod novým provozovatelem, firmou Služby Boskovice. Podle vedoucího provozu Bohumila Ferugy si lidé provoz sauny pochvalují. „Nedovedu porovnat, protože nevím, kolik lidí chodilo za bývalého provozovatele. Soudím tak podle ohlasů návštěvníků, i podle informací od našeho saunéra. Myslím, že návštěvnost je celkem solidní. Přes zimu máme otevřeno do úterka do soboty a denně se přijde saunovat okolo padesáti lidí,“ prozradil Feruga.