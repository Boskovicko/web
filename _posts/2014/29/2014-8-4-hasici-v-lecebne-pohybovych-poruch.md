---
title: Dětskou léčebnu pohybových poruch opět navštívili hasiči
cover-photo: http://i.zoul.cz/jBqiped.jpg
authors: Lukáš Paděra
category: napsali nám
tags: Boskovice 29-2014 
---

Hasiči si pro děti připravili naučný i zábavný program na celé odpoledne. Nejprve jsme si zopakovali důležitá telefonní čísla a vybavení, které musí mít každý profesionální hasič. Měli jsme možnost nahlédnout do zásahového vozu a vyzkoušet si některé pomůcky hasičů.

Byli jsme překvapeni, v jakých situacích musí hasiči zasáhnout. Nejde pouze o hašení požárů, ale o záchranu osob, zvířat a majetku při mimořádných událostech. Dále o vyprošťování osob při dopravních nehodách a technických zásahů. Vyzkoušeli jsme si hašení vodou z hadice hasičského auta a strefovali jsme pet lahve. Zjistili jsme, že povolání hasiče není jednoduché, proto oceňujeme tak náročnou práci a velice děkujeme za návštěvu léčebny. Už teď se těšíme na další hasičské ukázky.