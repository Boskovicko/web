---
title: Skauti vyrazí po trase plné dobrodružství
authors: Žaneta Ondroušková
category: publicistika
tags: Šebetov 18-2014
---

Junáckou stezku plnou úkolů a výzev chystají na tuto sobotu šebetovští skauti. Družiny tvořené světluškami a vlčaty, skauty a skautkami i rodinami s dětmi vyrazí ráno před desátou hodinou od šebetovského zámeckého parku. Konec trasy plánují pořadatelé na knínické faře. „Trasa je dlouhá asi pět kilometrů. Účastníci na ní budou plnit různé úkoly a výzvy. Měli by si s sebou přibalit jídlo a pití, párek na opečení, pláštěnku, oblečení do přírody, udatnost a chrabrost a do každého týmu jedno lepidlo,“ upřesnila Kamila Brožová z šebetovského oddílu Akéla, který akci pro ostatní oddíly z boskovického střediska pořádá.