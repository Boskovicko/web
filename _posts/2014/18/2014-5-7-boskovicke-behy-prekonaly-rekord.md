---
title: Boskovické běhy překonaly rekord
cover-photo: http://i.zoul.cz/m9M8XKR.jpg
authors: Lubomír Slezák
category: sport
tags: Boskovice běh 18-2014
---

Příznivé prvomájové počasí, velké množství diváků, Masarykovo náměstí v Boskovicích zaplněno stánky všeho druhu, doprovodný program po celý den, rekordní počty běžců. To jsou ve zkratce hlavní body Boskovických běhů 2014, které se po sportovní stránce rozhodně povedly.

Na skvěle připravených tratích se vystřídali běžci všech věkových kategorií – od těch nejmenších, kteří startovali s rodiči, až po 623 atletů v hlavním závodě.

Po poledni odstartoval běh na 800 metrů, o necelou hodinu později se běžci zapotili při zámeckém běhu na 2,5 kilometru.
Trať hlavního závodu vedla samotným městem, westernovým městečkem a lesem (úzká místa, dva přeskoky přes spadlý kmen stromu). Nejlépe ji zdolal Robert Krupička, loňský vítěz a specialista na běhy do vrchu. Druhý byl Dan Orálek, třetí proběhl cílem Martin Šmíd z Brna.

V ženské kategorii zvítězila Pavla Zahálková ze Salomon team před týmovou kolegyní Kamilou Gregorovou.

Výsledky, fotografie, videa a další informace o této akci najdete na [www.sportujsnami.cz](http://boskovice.sportujsnami.cz).