---
title: Boskovické gymnázium v příštím školním roce nejspíš povede ředitelka
authors: Marek Osouch
category: zpravodajství
tags: Boskovice gymnázium 18-2014
---

Konkurzy vyhlášené krajem na místa ředitelů středních škol proběhly minulé pondělí. Jaromíra Fialu v čele boskovického gymnázia tak s největší pravděpodobností vystřídá Alena Svanovská, ředitelem střední a vyšší odborné školy na Hybešově ulici má i nadále zůstat Pavel Vlach. Jména navržená konkurzními komisemi však ještě musí posvětit kraj.

Zatímco Pavel Vlach obhajoval svůj post jako jediný kandidát, o ředitelské místo gymnázia usilovalo hned pět uchazečů.  „Komise krajské radě navrhla pro gymnázium dosavadní učitelku matematiky a základů společenských věd Alenu Svanovskou, která na škole působí současně i jako výchovná poradkyně.

„Komise se rozhodovala na základě přihlášek, řízených rozhovorů, popřípadě dosavadních výsledků uchazečů zejména v jejich funkcích v oblasti školství, mládeže a tělovýchovy. Rada Jihomoravského kraje bude o jmenování ředitelů, kteří prošli konkurzním řízením, rozhodovat nejdříve 5. května,“ uvedla Kapitančiková.