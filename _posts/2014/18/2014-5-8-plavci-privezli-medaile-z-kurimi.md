---
title: Plavci přivezli medaile i z Kuřimi
authors: Lubomír Slezák
category: sport
tags: Kuřim Boskovice plavání 18-2014
---

Celkem třicet plavců boskovického plaveckého oddílu strávilo sobotní dopoledne v kuřimském bazénu. Sportovci ze sedmi oddílů jižní Moravy zde bojovali o cenné kovy a o pohár z hlavní disciplíny, kterou byly prsařské sprinty – starší plavci plavali 50 metrů a mladší 25.

Pohár vybojovala a do Boskovic přivezla Andrea Husovská, která potvrdila roli boskovické plavecké oddílové jedničky. Medailí bylo tentokrát dost, někteří se objevili na stupních vítězů hned několikrát. Kromě Husovské Filip Tlamka, Jáchym Ryšávka, Tereza Trubelja, Martin Kopáček, Zuzka Vorlová, Jakub Beneš, Anna Bednářová, Adriana Horňová, Vojta Přibyl, Adéla Šmídová a Filip Skřička.