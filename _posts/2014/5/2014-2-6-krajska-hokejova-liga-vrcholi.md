---
title: Hokejové boje v krajské lize vrcholí
authors: Lubomír Slezák
cover-photo: http://i.zmotula.cz/44Am4sc.jpg
category: sport
tags:
- okres Blansko
- hokej
- 5-2014
---

Už jen čtyři kola chybí do konce základní části hokejové Krajské ligy Jižní Moravy a Zlínska. Všechny týmy tedy mají poslední příležitosti k postupu do play-off.

V jihomoravské části ligy postupuje do play-off šest týmů, ze hry jsou zcela jasně Rosice, kdo bude druhým týmem, kterému sezóna předčasně skončí, se rozhodne mezi celky Warrioru, Blanska a Boskovic.

Černého Petra má zatím boskovický celek, který se sice několikrát blýskl v zápasech s jasnými favority, přesto je zatím na devátém místě. Ve 21. kole sice dokázal na vlastním ledě porazit Brumov, v sobotu ale prohrál ve Velkém Meziříčí. Blansko doma porazilo vedoucí Velkou Bíteš, výsledek utkání 22. kola ve Šternberku nebyl do uzávěrky znám.

21\. kolo: Boskovice – Brumov-Bylnice 5:4 (2:0, 1:2, 2:2); 9., 11. a 40. Mráz, 44. Karný, 47. Zvolánek. První třetinu ovládl domácí tým a s dvougólovým náskokem odcházel do kabin. Druhou třetinu začali hosté skvěle a ve 30. sekundě snížili na 2:1. Zlepšená hra se Brumovu vyplatila a v 6. minutě bylo vyrovnáno. Týmu Boskovic se však těsně před koncem třetiny opět strhnout vedení na svoji stranu. Ve třetí třetině se domácí dostali až do vedení 5:2, Brumov se však nevzdal a necelé dvě minuty před koncem se opět dostal na rozdíl jediné branky. Minerva si ale těsné vítězství 5:4 uhájila.

Uherské Hradiště – Uherský Ostroh 3:4 SN, Kroměříž – Uničov 4:6, Uherský Brod – Šternberk 3:4, Rosice – Velké Meziříčí 5:4 SN. Blansko – Velká Bíteš 2:1.

22\. kolo: Velké Meziříčí – Boskovice 6:3 (2:2, 1:0, 3:1), 2. Bula, 20. Vlašín, 30. Štěpánek, 52. a 55. Cihlář, 58. Křenek - 3. Křesťan, 9. Korvas, 51. Skácel. O výsledky utkání rozhodla závěrečná třetina, ve které hosté sice nejprve vyrovnali, potom se však střelecky prosadil už jen domácí celek.

Uherský Ostroh – Rosice 5:6 SN, Brumov-Bylnice – Uherský Brod 4:3, Velká Bíteš – Warrior Brno 4:3, Uničov – Uherské Hradiště 8:2.

1. Uničov 	21 13 1 3 4 	103:74 	44
2. Velká Bíteš 	21 13 0 3 5 	87:60 	42
3. V. Meziříčí 	20 13 0 2 5 	92:64 	41
4. Kroměříž 	20 10 5 0 5 	98:84 	40
5. Šternberk 	19 11 0 1 7 	86:73 	34
6. Bylnice 	20 9 2 0 9 	79:69 	31
7. Warrior 	20 9 1 1 9 	81:57 	30
8. Blansko 	19 7 3 2 7 	76:72 	29
9. Boskovice 	20 9 0 2 9 	67:88 	29
10. Uh. Brod 	19 6 2 1 10 	59:75 	23
11. Uh. Ostroh 	21 4 1 3 13 	68:92 	17
12. Rosice 	20 2 5 0 13 	72:108 	16
13. Uh. Hrad. 	20 3 1 3 13 	72:124 	14

Zbývající program: 23. kolo, čt 6. 2.: Warrior Brno – Šternberk, Blansko – Brumov-Bylnice, Boskovice – Rosice. 24. kolo, so 8. 2.: Uh. Ostroh – Boskovice, Brumov-Bylnice – Warrior Brno, V. Meziříčí – Blansko. 25. kolo, so 15. 2.: Warrior Brno – V. Meziříčí, Uh. Brod – Boskovice, Blansko – Rosice. 26. kolo, ne 23. 2.: Rosice – Warrior Brno, Boskovice – Blansko. 