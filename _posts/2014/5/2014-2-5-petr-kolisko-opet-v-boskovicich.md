---
title: Petr Kolisko opět v Boskovicích
authors: Jitka Melkusová
category: sport
tags: Boskovice 5-2014
---

Jevíčský rodák Petr Kolisko opět po roce navštíví Boskovice, aby vedl tradiční seminář nazývaný Harmonizační léčebné cvičení, který pořádá TJ Rytmus. Seminář se uskuteční v sobotu 8. února od 9.00 do 12.00 hodin v tělocvičně zelené školy.

Vysokoškolský pedagog, který se věnuje preventivní a zdravotní tělesné výchově, pohybové terapii, józe, čchi-kungu, ale třeba i nordic-walkingu, zajíždí do Boskovic vždy pravidelně v únoru.