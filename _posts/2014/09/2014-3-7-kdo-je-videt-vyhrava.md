---
title: Proběhne akce Kdo je vidět, vyhrává
authors: Ludmila Dobrozemská
category: zpravodajství
tags: Boskovice 9-2014
---

I letos se před boskovickou základní školou na náměstí 9. května uskuteční akce s názvem Kdo je vidět, vyhrává. Připravena je na pátek 14. března od půl páté. „Akce je zaměřena na propagaci významu reflexních prvků a jejich používání zejména chodci a cyklisty za snížené viditelnosti. Vycházíme totiž z toho, že reflexní prvek na oblečení, batohu či obuvi může lidem pohybujícím se v blízkosti silnice zachránit zdraví, nebo dokonce život,“ vysvětlila význam akce policejní tisková mluvčí Iva Šebková. Těšit se můžete nejen na ukázky práce policie i hasičů, ale také na soutěže pro děti nebo prohlídku boskovické hvězdárny. Pro děti je připraven i malý reflexní dárek.