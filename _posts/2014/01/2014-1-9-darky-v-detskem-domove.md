---
title: Dárky přenesly radost i v dětském domově
authors: Jarmila Štůlová
category: napsali nám
tags: Boskovice charita 1-2014
---

Vážení a milí, známí i neznámí příznivci a přátelé dětí Dětského domova v Boskovicích. Děkuji vám za projevenou sounáležitost, jež o sobě dala vědět v plné síle v předvánoční době. Dárky od vás splnily svoje poslání a udělaly dětem velkou radost.
Mnozí se zapojili do akce Daruj hračku s TANGEM a Českým rozhlasem, mnozí jste přinesli dárky osobně do dětského domova a než jsem stačila přijít ke dveřím a poděkovat, byli jste pryč. U vánočního stromečku jsme společně vzpomněli na všechny, kteří se přičinili o radost dětí v dětském domově. Dárky budou dětem sloužit ke hrám, k rozvoji jejich sportovních zájmů i ke vzdělávání.

Děkuji všem, kteří jakýmkoli způsobem podporujete osobnostní rozvoj dětí, jejich další vzdělávání, spolupracujete s námi a záleží vám na tom, aby i děti, které nemají štěstí prožít své dětství v klidu za plné podpory nejbližší rodiny, byly v životě šťastné a úspěšné.

Velmi si vážím toho, že se mohu potkávat s vámi všemi, kteří myslíte i na ostatní, a přeji vám v novém roce hodně štěstí a zdraví!