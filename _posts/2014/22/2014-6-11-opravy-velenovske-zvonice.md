---
title: Velenovská zvonice se dočkala oprav
authors: Andrea Šrámková
category: zpravodajství
tags: Velenov 22-2014 
---

Pro rekonstrukci zvonice na návsi se rozhodli letos Velenovští. Opravy proběhly v druhé polovině května a stavba se dočkala nové střechy, zpevněné bylo obvodové zdivo, v němž se objevily praskliny, a celý objekt dostal nový kabát.

„S rekonstrukcí jsme počítali, ale když jsme s opravami začali a statik prohlédl stavbu, ukázalo se, že je potřeba provést ji v širší míře, než jsme původně předpokládali,“ prozradil velenovský starosta Jan Havelka. V rozpočtu připravená částka 50 tisíc korun se tak vyšplhá nejspíš na trojnásobek. „Kdybychom to tušili, zkusili bychom požádat o dotaci, takhle vše bude platit obec,“ doplnil Havelka.