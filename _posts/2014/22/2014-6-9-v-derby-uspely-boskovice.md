---
title: V derby byl šťastnější celek Boskovic
cover-photo: http://i.imgur.com/s3yjNUz.jpg
authors: Lubomír Slezák
category: sport
tags:
- okres Blansko
- fotbal
- 22-2014 
---

Moravské fotbalové soutěže pomalu píší poslední kapitoly sezóny.
V divizi Blansko překvapivě doma porazilo třetí Vrchovinu a drží skvělé páté místo, stejnou pozici má v krajském přeboru tým Ráječka. Nic na tom nezměnila ani sobotní porážka v Rousínově.

V I. A třídě se hrálo okresní derby a tři body si z něj připsaly domácí Boskovice. V I. B třídě je po čtvrtečním rozhodnutí STK o postupu Lipovce pravděpodobně rozhodnuto.

Divize: Blansko - Vrchovina 1:0 (0:0), Trtílek.

Blansko: Juran - Gromský, Müller, Čoupek, Buchta, Nečas, Šplíchal, Zouhar, Pospíšil (79. Horáček), Trtílek (87. Skoupý), Koudelka (88. Hansl).

Necelé dvě stovky diváků viděly jedinou branku v 52. minutě.
I. A: Boskovice - Bořitov 3:2 (1:1), Přikryl, Fadrný, Horák Michal - Jakubec, Jelínek.

Boskovice: Havlíček - Kolář, Černý, Živný (46. Stara), Müller, Vykoukal, Horák Jan, Přikryl (89. Preč), Horák Michal (88. Pupík), Fadrný, Miksan.

Bořitov: Němec - Jakubec, Knies, Karaffa, Fojt Jiří, Bezděk, Novák, Hrazdíra, Fojt Lukáš, Jelínek, Havlík (86. Málek).

Necelou stovku diváků nemohla úroveň prvního poločasu nadchnout. Boskovice byly opticky lepší, dokázaly si vytvořit i několik šancí, ale úvodní branku zápasu vstřelily až z pokutového kopu po faulu na Černého. Přesným exekutorem byl Přikryl. Bořitov přidal a prvním varováním pro domácí byla nastřelená tyč po samostatné akci Lukáše Fojta. Minutu před koncem poločasu pak volný Jakubec vyrovnal.

Druhý poločas nabídl o něco lepší podívanou, ale hra obou týmu se nedala označit jinak než průměrný výkon. Světlým okamžikem byla v 59. minutě excelentní nahrávka Jana Horáka na Fadrného, který svoje sólo přeměnil ve druhou branku Boskovic. I další minuty patřily Fadrnému. Nejprve skvělým pasem vyslal do neúspěšného brejku Staru, sám pak z podobné akce trefil tyč.
A tak se znovu radovali hosté, když po standardní situaci v 70. minutě Jelínek hlavou vyrovnal. O výsledku rozhodla akce Fadrného pět minut před koncem utkání. Jeho střelu ještě stačil brankář Jelínek vyrazit, ale na přesnou dorážku Michala Horáka už byl krátký.

1. MS Brno 	23 18 3 2 	80:24 	57
2. Boskovice 	25 16 4 5 	80:47 	52
3. Kunštát 	23 14 4 5 	59:36 	46
4. Slovan 	24 12 4 8 	37:33 	40
5. Dobšice 	24 12 3 9 	67:45 	39
6. Miroslav 	24 9 5 10 	48:54 	32
7. Slatina 	24 8 6 10 	44:44 	30
8. Líšeň B 	24 8 5 11 	42:38 	29
9. Bořitov 	24 8 5 11 	37:48 	29
10. Tasovice B 	24 8 4 12 	49:56 	28
11. Šlapanice 	23 7 6 10 	36:40 	27
12. Hrušovany 	23 6 5 12 	41:57 	23
13. Soběšice 	24 6 2 16 	36:71 	20
14. Zbýšov 	23 3 6 14 	30:93 	15

Pro tým Boskovic končí sezóna sobotním zápasem na hřišti Moravské Slavie, utkání posledního kola má tým předehrán.