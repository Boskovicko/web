---
title: Olešnická kytka podevětadvacáté
authors: Tomáš Trumpeš
category: kultura
tags: Olešnice 22-2014 
---

Trampská osada Zmijáci zve všechny příznivce coutry hudby na již 29. ročník festivalu Olešnická kytka. Akce se uskuteční v sobotu 7. června od 14 hodin na zahradě olešnického kulturního domu, bude to tedy první letošní akce ve zrekonstruovaném prostředí zahrady s novým pódiem pro vystupující kapely. 

Na Kytce letos vystoupí skupiny D.N.A., Sakrapes, Falešná karta, Pocity a Rosťa a Luboš. Hosty festivalu jsou Los Brňos, Robert Křesťan a Druhá tráva, večerní country bál bude hudbou doprovázet skupina Ranch.

Zpestřením festivalu bude 8. ročník soutěže jedlíků Šutera cup v pojídání párků. V předvečer festivalu, tedy v pátek 8. června od 20 hodin, se v kulturním domě koná divadelní představení vírských ochotníků s názvem Světáci.