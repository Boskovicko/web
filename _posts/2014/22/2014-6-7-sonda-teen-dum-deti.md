---
title: "Sonda teen: Dům dětí a mládeže"
authors: Ludmila Dobrozemská
category: publicistika
tags:
- ankety
- sonda teen
- 22-2014 
---

Prošel jsi aktivitami, které nabízí Dům dětí a mládeže Boskovice? Co ti to dalo?

### Helena, 14 let
Ano, prošla. Dalo mi to více vědomostí. 

### Pavel, 17 let
Když jsem byl na základní škole, do DDM jsem chodil. Navštěvoval jsem celkem dost kroužků. A v létě jsem chodil i na příměstské tábory. Nejvíc jsem se vždycky těšil za kamarády.

### Daniel, 17 let
Prošel. Dalo mi to názor, že v DDM některé kroužky nejsou moc kvalitní, ale už je to docela dlouho, co jsem tam chodil. Ale samozřejmě aikido, který jsem navštěvoval, mi dalo hodně.

### Monika, 18 let
Do DDM jsem chodila ráda, prošla jsem mnoha různými kroužky, chodila jsem na karnevaly, drakiády a různé další aktivity. Myslím, že jsem poznávala více nových lidí, získávala nové kamarády. Zpětně ale musím říct, že jsem se tam nic moc nového nenaučila, že to bylo spíš vždy o tom, že se těším za kamarády.

### Romana, 19 let
Chodila jsem do dvou kroužků, jeden tanečně zaměřený a druhý výtvarně. Vždycky mě to moc bavilo, hlavně kvůli kamarádům, ale doteď mám doma vystavené moje výrobky z keramiky.

### Matěj, 20 let
DDM je velice dobrá komunita lidí. Vedou ji lidé, kteří vědí, o co jde a mají velikou trpělivost s dětmi. Byl to veliký zážitek chodit k nim do kroužku a rozvíjet své dovednosti. A také vedení kroužku člověka posune a naučí se jak s dětmi spolupracovat a užije si hodně zábavy.