---
title: V Olešnici dokončují nové pódium
authors: Vendula Dvořáková
category: zpravodajství
tags: Olešnice 22-2014 
---

V zahradě olešnického kulturního domu roste dřevostavba nového pódia. „Projekt se nachází těsně před dokončením,“ uvedl starosta Olešnice Zdeněk Peša koncem května s tím, že práce by měly být hotové do konce května. „Následující týden je vymezen pro doladění detailů a dokončování prací, stavba bude takřka slavnostně otevřena 7. června již tradiční městskou akcí s názvem Olešnická kytka, přičemž letos se uskuteční již její 29. ročník,“ upřesnil Peša.

Nové pódium bude směřovat od výstavby v Olešnici, což by mělo být pozitivní při snížení hluku z reproduktorů. Přitom bude splňovat kapacitní nároky současných kapel a jejich aparatur. Celkové náklady na výstavbu pódia na betonovém soklu, zpevnění plochy, oprava hraniční zídky, zastřešení nouzového východu z kina a některých dalších přiřazených prací se vyšplhaly na 999 tisíc korun. 

Staré pódium zůstane zachováno, také u něj byla opravena podezdívka.