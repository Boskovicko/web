---
title: Putování nejen za kamennými kříži
authors: Andrea Šrámková
category: kultura
tags: Lysicko 22-2014 
---

Za kamennými svědky minulosti se vydají ti, kdo přijmou příští sobotu pozvání na vycházku po okolí Lysic inspirovanou pamětními a smírčími kameny.

Průvodcem po historických zajímavostech krajinou se stane badatel Jiří Vymětalík. „Jde o akci pro širokou veřejnost, kterou si lidé sami vyžádali,“ uvedla Jana Trubáková z knihovny v Oboře, která naučnou vycházku zaštiťuje. Sraz zájemců je naplánován na 13 hodinu u lysického Coopu, předpokládaný návrat mezi 18 a 19 hodinou. Putování je zdarma, ale organizátoři uvítají, pokud se účastníci předem nahlásí na mail <knihovna@obecobora.cz>. „Člověk se dozví spoustu zajímavostí ze svého okolí. Jezdíme k moři, ale co máme doma, často ani nevíme,“ pozvala Jana Trubáková s doporučením vzít si s sebou svačinu, pohodlnou obuv, pláštěnku a hlavně zvídavost a dobrou náladu.