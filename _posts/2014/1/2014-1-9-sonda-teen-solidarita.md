---
title: 'Sonda teen: Vánoční solidarita'
author: Ludmila Dobrozemská
category: publicistika
tags:
- sonda teen
- ankety
- Vánoce
- charita
- 1-2014
---

Vánoce a přelom roku jsou obdobím solidarity s potřebnými. Zúčastnil(a) ses nějaké dobročinné sbírky nebo aktivity?

### František, 11 let
Zúčastnil jsem se tříkrálové sbírky a taky jsem byl v živém betlémě na boskovickém jarmarku.

### Tereza, 15 let
Přímo jsem se žádné sbírky nezúčastnila, ale zpívala jsem se sborem na vánočním koncertě v evangelickém kostele.

### Kamila, 17 let
Dávám každoročně peníze k vánočnímu stromu v Boskovicích.

### Jakub, 18 let
Při tříkrálové sbírce přispívám. Myslím, že se jedná a dobrou věc a lidi, kteří obchází domy a zpívají, mají můj obdiv.

### Kristýna, 18 let
Dobročinné sbírky se zúčastňuji nejen o Vánocích, ale v průběhu roku – například když se stane ve světě nějaké neštěstí, tak přispěji. Myslím, že to smysl má. O Vánocích přispívám do tříkrálové sbírky.

### Lucie, 18 let
Když jsem byla menší, chodila jsem na tříkrálovou sbírku po městě.

### Petr, 20 let
Nezúčastnil jsem se žádné dobročinné akce. Jen v obchodě jsem nechal prodavačce dýško, a ta ho pak vhodila do kasičky na dobročinné účely.
