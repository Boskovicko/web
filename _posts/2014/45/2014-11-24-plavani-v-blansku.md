---
title: V Blansku se utkali mladší žáci
cover-photo: http://i.zoul.cz/jdfjhBx.jpg
authors: Lubomír Slezák
category: sport
tags: 
- 45-2014
- Blansko
- Boskovice
- plavání
---
Deseti a jedenáctiletí plavci v sobotu 8. listopadu změřili svoje síly v blanenském bazénu na Krajském přeboru mladšího žactva. 

Boskovický oddíl reprezentovali tři chlapci, a protože konkurence v kraji je v těchto ročnících velmi silná, byly boje o medaile naprosto jedinečné. Nejúspěšnějším plavcem z Boskovic byl jedenáctiletý Jakub Beneš, který v Blansku získal dvě zlaté medaile, Martin Kopáček a Filip Horák vyplavali dvě bronzové medaile.

Na stupních vítězů nechyběli ani zástupci domácího ASK Blansko. Mezi jedenácti reprezentanty tohoto oddílu se blýskl především Milan Kučera, který vybojoval šest prvních míst. Štěpán Pokorný má čtyři stříbra a dvě bronzové medaile.

Atmosféra Krajského přeboru byla perfektní, všichni plavci si vzájemně fandili a tak si užili opravdu hezký den plný sportovních zážitků.
