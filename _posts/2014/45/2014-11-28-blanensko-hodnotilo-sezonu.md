---
title: Blanenská malá kopaná hodnotila sezónu
authors:
category:
tags: 
- 45-2014
- okres Blansko
- Rájec-Jestřebí
- fotbal
---
V sokolovně v Rájci-Jestřebí se na slavnostním Galavečeru sešli zástupci klubů malé kopané, aby zhodnotili uplynulý ročník. Ročník, který začal vítězstvím boskovického Sadrosu na Mistrovství České republiky, pokračoval vítězstvím LPP Lhota u Lysic v Poháru vítězů pohárů a skončil nominací tří fotbalistů do reprezentačního týmu, který odjíždí 22. listopadu na Mistrovství Evropy do Černé Hory.

#### Malá kopaná okresu Blansko 2014

##### Cena Fair - play In memoriam: 

Richard Pavlíček (29. 1. 1968 – 25. 5. 2014) byl dlouholetým hráčem Rašova a Petrovic, kde působil jako hráč a rozhodčí.

#####Cena Fair - play na hřišti: 
Alois Šmerda (FPO Blansko).

##### Fotbalista roku: 
1. David Bednář (FC Kvasar Černá Hora), 
2. Jan Koudelka (SK Viktoria Suchý), 
3. Ondřej Paděra (Sokol BK Sadros Boskovice).

##### Hráč sezony, hlasování fanoušků: 
1. Jan Koudelka (SK Viktoria Suchý), 
2. Michal Kaderka (TJ Sokol Křetín), 
3. Zdeněk Traxl (FC Kvasar Černá Hora).

##### Nejlepší brankář: 
1. Marek Trávníček (FC Kvasar Černá Hora), 
2. Michal Čech (Sokol BK Sadros Boskovice), 
3. Roman Zřídkaveselý (FC Artis Bedřichov).

##### Nejlepší střelec: 
1. Ondřej Paděra (Sokol BK Sadros Boskovice) - 67 branek,
2. Jan Koudelka (SK Viktoria Suchý) - 61 branek, 
3. Ondřej Španěl (LPP Lhota U Lysic) - 44 branek.

##### Nejlepší rozhodčí: 
1. David Roubal (Holešín), 
2. Lukáš Hlavička (Černá Hora), 
3. František Fiala (Boskovice).

##### Událost roku: 
1. Nominace Davida Bednáře, Jana Koudelky a Ondřeje Paděry do čtrnáctičlenného týmu ČR pro Mistrovství Evropy v Černé Hoře, 
2. Vítězství Sokola BK Sadros Boskovice na mistrovství ČR v Milovicích, 
3. Zisk „double“ pro FC Kvasar Černá Hora (Okresní pohár + 1. liga).

##### Vítězové soutěží: 
1. liga - FC Kvasar Černá Hora, 
2. liga - FC Fulgur Býkovice, 
3. liga - FK Rudná, 
4. liga - TJ Sokol Valchov, 
5. liga - Pentaco Boskovice, 
6. liga - TJ K20 Šošůvka, 

Zákl. soutěž - MK Sokol Drnovice B, 

Veteránská liga - Sharks Štěchov. 

##### Nejlepší střelec poháru: 
Zdeněk Trax (FC Kvasar Černá Hora) - 11 branek, 
2. Martin Haničinec (MK Sokol Drnovice) - 10, 
3. Tomáš Prudil (FK Rozhraní) - 9.

Sezóna malé kopané ještě neskončila. V pondělí 17. listopadu se hrají semifinálové turnaje mistrovství republiky a na tom brněnském se představí i Sadros Boskovice. O tomto turnaji i o Mistrovství Evropy budeme čtenáře informovat.
