---
title: "Sonda teen: 17. listopad" 
authors: Ludmila Dobrozemská
category: publicistika
tags: 
- 45-2014
- sonda teen

---
Co pro tebe znamená státní svátek 17. listopad? Zajímal(a) ses o to, co se dělo před 25 lety?

#### Veronika, 12 let

Nemusím do školy. Jinak vím, že byla sametová revoluce, ale nějaké podrobnosti nevím.

#### Michaela, 17 let

Pro mě je to významný den, i když samozřejmě jsem v té době, kdy se události, které si připomínáme, staly, nežila. Zajímám se o takové věci sama, ve škole nám k tomu skoro nic neřeknou, což považuji za velký nedostatek.

#### Kateřina, 17 let

Vím, že je to státní svátek, protože před 25 lety došlo k pádu komunismu. Je to den boje za svobodu a demokracii.

#### Marian, 20 let

Tak automaticky se mi vybaví sametová revoluce. Jinak to vnímám jako svátek.

#### Lukáš, 21 let

Pro mě to znamená den volna. Já jsem to neprožil, takže je to pro mě jen výročí jako každé jiný a nijak to neprožívám.

#### Ladislav, 22 let

Pád komunismu, vzbouření studentů za nějakým větším cílem, naivní představa, že se něco změní ze dne na den. A jestli jsem se zajímal - viděl jsem nějaké dokumenty. Spousty věcí slyšel z povídání rodičů atd., ale snažím se to brát střízlivě, protože jsem v té době nežil. Tudíž nikoho kdo byl ve straně apod. nesoudím. Nemám na to právo. 	
