---
title: Jan Kohut svůj rekord nepřekonal
cover-photo: http://i.imgur.com/Hw4qtq0.jpg
authors: Lubomír Slezák
category: sport
tags: 
- 45-2014
- Jedovnice
- běh
---
V sobotu 8. listopadu se v Jedovnicích běžel už 26. závod letošního ročníku Okresní běžecké ligy. Ani deštivé počasí neodradilo rekordní počet - 221 závodníků, kteří se zúčastnili tohoto v pořadí již 18. ročníku oblíbeného závodu kolem jedovnických rybníků. Běh přilákal na startovní čáru 114 mužů, 39 žen, 9 juniorů, 3 dorostenky a 56 žáků a žákyň.

Trasa byla oproti loňsku beze změn - blátivý start do příkrého svahu a pak už hned mírně zvlněný asfalt podél rybníka Olšovce. Všichni závodníci museli zdolat kritický úsek v podobě zablácené houpající se lávky přes Podomský potok, v jejímž okolí si vyznavači bahna skutečně mohli lebedit. Bahno, promoklé oblečení, voda v botách - Běh za jedovnickým kaprem splnil podstatu přespolního závodu se vším všudy.
Závod mužů na dvě kola prolétl nejrychleji Jan Kohuta (Relax-fit.cz team), který byl v cíli v čase 35:26, čímž sice svůj rekord z roku 2010 (35:10) nepřekonal, ale podařilo se mu porazit největší hvězdu závodu - ultramaratonce Daniela Orálka.

Muži: 1. Kohut Jan (Relax Fit Team), 35:26, 2. Petr Jiří (Diadora), 36:30, 3. Němeček Jiří (Aha Vyškov), 37:59. Veteráni 1: 1. Orálek Daniel (MS Brno), 36:19, 2. Kleipl Martin (Slovan Podlesí), 38:05, 3. Jelínek Aleš (Brno), 41:25. Veteráni 2: 1. Horák Pavel (Vyškov), 42:06, 2. Kučera Luděk (Horní Vilémovice), 43:29, 3. Zouhar Libor (Brno Líšeň), 43:48. Veteráni 3: 1. Kudlička Svatopluk (LRS Vyškov), 44:19, 2. Strachoň Milan (Slavkov), 50:49, 3. Stráník Aleš (Blansko), 52:01.

Ženy: 1. Svobodová Zuzana (AK Drnovice), 22:07, 2. Jagošová Tereza (MS Brno), 22:25, 3. Kunčická Jana (AK Šnek), 22:26. Veteránky 1: 1. Martincová Ivana (MS Brno), 23:37, 2. Doubková Kateřina (AK Perná), 23:53, 3. Ondroušková Ivana (Blansko), 24:23. Veteránky 2: 1. Hunkesová Alena (Brno), 1:13:29, 2. Szabová Dana (LRS Vyškov), 1:14:16, 3. Rýdlová Ilona (Letovice), 1:15:09. 

Okresní běžeckou ligu čekají už jen dva závody. 6. prosince Mikulášský běh Okrouhlá a poslední 27. 12. Hraběnčino běhání v Petrovicích.
