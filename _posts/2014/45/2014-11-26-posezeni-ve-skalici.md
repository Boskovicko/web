---
title: Skaličtí připravili posezení s harmonikou a zdobení vánočních peníčků
authors: Věra Valnohová
category: napsali nám
tags: 
- 45-2014
- Skalice nad Svitavou
---
V pátek 7. listopadu kulturní komise obce Skalice nad Svitavou uspořádala již čtvrté Posezení s harmonikou.

K dobré náladě na akordeon zahrál pan František Kotouček a všichni zúčastnění si s ním od srdce zazpívali. Jak se sluší a patří, žádná hospodyňka se nenechala zahanbit a na setkání přinesla malé občerstvení. Pěkné písničky se v zasedací místnosti obecního úřadu rozléhaly až do pozdních večerních hodin, a to je důkaz, že naši senioři se velmi dobře bavili, a především, že se rádi setkali.

Další společenskou akcí ve Skalici bylo v pondělí 17. listopadu zdobení vánočních perníčků, které budou rozdávány první adventní neděli, při již tradičním rozsvěcení vánočního stromu. 	         
