---
title: "Sonda teen: Výlov rybníka"
authors: Ludmila Dobrozemská
category: publicistika
tags:
- ankety
- sonda teen
- 43-2014 
---

Jíš pravidelně ryby? Byl ses někdy podívat na výlov rybníka?

### Milada, 16 let
Ryby jím pravidelně, moc mi chutnají a ještě ke všemu jsou zdravé. Výlov rybníka jsem absolvovala, když jsem byla malá, potom už nikdy.

### Josef, 17 let
Rád chodím rybařit, takže ryby jím a velmi rád. Na výlovu rybníka jsem samozřejmě byl již několikrát.

### Libor, 16 let
Ano, ryby jím pravidelně každé Vánoce. Na výlovu rybníka jsem již byl a znovu mě to neláká.

### Marie, 18 let
Ryby jím jen když vím, že tam není žádná kost. Nebaví mě a vlastně ani neumím vybírat kosti z ryb. Na výlovu rybníka jsem ještě nebyla.

### Pavel, 19 let
Snažím se celkově jíst zdravě a mezi zdravá jídla patří samozřejmě i ryby, takže ryby jím velmi rád. Tedy opravdu ryby a ne nějaké levné rybí prsty. Na výlov rybníka jsem se ještě nebyl podívat, ale moc by mě to zajímalo. Jednou budu muset zajet.

### Lenka, 19 let
Když se řekne ryby, automaticky si vybavím Vánoce, ke kterým ryba – kapr patří. Mimo vánoce jím ryby jak kdy, o pravidelnosti bych ale nemluvila. Na výlovu rybníka jsem prý byla, když jsem byla malá. Už si to ale nepamatuji.