---
title: "Sonda teen: třídění odpadu"
authors: Ludmila Dobrozemská
category: publicistika
tags:
- sonda teen
- ankety
- ekologie
- 42-2014 
---

Jaký odpad doma třídíte?

###Adam, 14 let
Třídíme papír a plasty. Pak ještě máme kompost, takže tam dáváme takzvaný bioodpad.

### Ondřej, 14 let
My máme doma koše na papír, plasty a koš, kam dáváme to, co se roztřídít nedá. Do školy nosím hliník. Bioodpadky dáváme taky zvlášť do kýble a vozíme je pak babičce. Přijde mi dobré všechno zužitkovat.

### Aneta, 16 let
Doma třídíme papír a plast.

### Barbora, 16 let
Odpad třídíme. Máme zahradu, takže biologický odpad dáváme na kompost. Taky třídíme papír, který vozíme do kontejneru. Zvlášť dáváme i sklo a plasty.

### Dominik, 17 let
Nevím o tom, že bychom doma třídili odpad. Přijde mi to zbytečné.

### Pavel, 18 let
Přijde mi samozřejmostí, aby se odpad třídil v každé domácnosti. U nás například třídíme, co se dá – papír, plast, hliník, sklo, bio… Do popelnice pak nevyhazujeme skoro nic, takže je vlastně zbytečné, že za ni tolik platíme. Třídění odpadu má určitě smysl.

### Michaela, 19 let
Třídíme plasty – ale spíš jenom petky a papír. Mně osobně přijde zbytečné odpad netřídit, protože z papíru se může vyrobit nový a z petek to samé, takže to ušetří alespoň trochu, doufám, dalšího materiálu.

### Barbora, 19 let
Jasně, odpad třídíme. Třídíme papír, plast (nejenom pet lahve), kov a sklo. Zbytek vyhazujeme do normálního koše.