---
title: Policie zvažuje znovuosamostatnění blanenského útvaru
authors: Ludmila Dobrozemská
category: zpravodajství
tags: 
- 21-2014
- Policie
---
Policie možná obnoví samostatné územní útvary Blansko a Vyškov. Ke sloučení došlo v roce 2012 a jeho cílem bylo zejména zefektivnění práce police. „Pilotní projekt sloučení dvou územních útvarů se nám neosvědčil, ukázal se neefektivním,“ uvedla tisková mluvčí Krajského ředitelství policie Petra Vedrová. Centrem sloučeného územního obvodu mělo být jedno místo, kde by administrativní věci mohly být vyřizovány společně, což se bohužel do praxe neuvedlo. „Vše je ale ve stádiu jednání. Případné obnovení samostatných útvarů se musí projednat na ministerstvu vnitra,“ dodala Vedrová. Časový harmonogram obnovení územních útvarů zatím stanoven nebyl.
