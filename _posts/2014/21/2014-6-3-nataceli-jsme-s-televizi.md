---
title: Natáčeli jsme s televizí
authors: J.Němečková
category: napsali nám
tags: 
- 21-2014
- Boskovice
---
V pondělí 12. května se děti z boskovické školní družiny Sušilova zúčastnily ve westernovém městečku natáčení ČT:D do pořadu TAM – TAM. Jako komparzisté se proměnily v malé indiány a lovce dobrodružství. Za spuštěné kamery si vyzkoušely rýžování zlata, hod tomahavkem, jízdu na koni, střelbu z luku, ale také procházku s kozou, malování na obličej, zpívání za doprovodu flašinetu a jiné. Zjistily, že účinkovat před kamerou je zábavné, ale není jednoduché. Přesto zvládly vše napoprvé. Teď jen doufáme, že vše klapne a my se na sebe zhruba za tři týdny podíváme v televizním vysílání.	       

