---
title: Křesťané se sejdou během ekumenických úterků
authors: Tomáš Trumpeš
category: kultura
tags: 
- 21-2014
- Boskovice
---
Křesťané ze čtyř různých církví se budou během června scházet v rámci takzvaných ekumenických úterků. Setkání budou probíhat v evangelickém kostele v Boskovicích a začínají vždy od 17.30. 

Vedení prvního ekumenického úterka se ujme 3. června nový farář boskovického sboru Českobratrské církve evangelické Jiří Bureš. V úterý 10. června to bude kazatel Církve adventistů sedmého dne Jaroslav Kuben, 17. června římskokatolický kněz Miroslav Šudoma a konečně 24. června kazatel Zbigniew Lipus z Církve bratrské.


