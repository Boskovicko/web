---
title: Rybařili na Suchém
authors: Vladimír Ševčík
category: napsali nám
tags: 
- 21-2014
- Suchý
---
Občas sluníčko, občas dešťová přeháňka. Takové počasí provázelo mladé rybáře, kteří si přijeli 8. května zalovit na rybník do obce Suchý. Kromě místního kroužku se Zlaté udice 2014 účastnilo i 29 členů z rybářských kroužků z Boskovic, Kunštátu a Svitávky. Společně vylovili 90 kusů ryb o celkové délce 2 236 cm. 

Vítězem se stal Mojmír Ševčík s počtem 429 bodů. Druhou příčku obsadil Radim Dvořák 329 bodů. Třetí byl Jakub Straka s 253 body. Hodnotné ceny věnoval Miroslav Kříž z rybářských potřeb Na Háčku. Jednu z hlavních cen si odnesl i Michal Šmíd za největší ulovenou rybu. (kapr 42 cm.) Vyhlášení výsledků a předávání cen bylo v režii hlavních pořadatelů. Za DDM Boskovice se role zhostila Alena Staňková, slavnostního pasování nováčků se ujal Vladimír Petrů z MO MRS Boskovice. Ti, kdo tentokrát neměli na úlovek štěstí, si to mohou vyzkoušet zanedlouho znovu. Následující rybářské závody o pohár starosty obce Suchý se budou konat již 31. května a všichni jsou vítáni.


