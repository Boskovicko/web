---
title: Adéla Šafářová ovládla Bedřichov 
authors: Lubomír Slezák
category: sport
tags: 
- 21-2014
- Benešov
- Bedřichov
---
V Bedřichově se jel 17. a 18. května druhý závod Českého poháru horských kol. Ledoví muži měli malé zpoždění a svou sílu naplno ukázali právě tam. K vichru a zimě se přidal déšť a s ním samozřejmě i bláto. A tak se hodně běhalo, což bikerům zrovna nesedí.

V sobotu se jel Sprint Eliminator, ve kterém kadetka Adéla Šafářová vybojovala skvělé 2. místo - ve čtyřčlenné finálové jízdě nestačila pouze na Petru Kozelskou, se kterou prohrála o čtyři vteřiny.

Do nedělního dění nastoupilo na 400 závodníků z dvanácti zemí, včetně v poháru exotického Nového Zélandu, Mexika, Kazachstánu či Izraele.

A Moravci z Benešova byli zase pořádně vidět. Za deštivého počasí a na extrémně náročných, bahnitých a změklých tratích nechali reprezentanti benešovského klubu všechny síly. Odměnou jim byla tučná sbírka mistrovských bodů, ale především dva cenné kovy. Adéla Šafářová v neděli v závodě kadetek vybojovala zlato, výtečně ji sekundoval Expert Tomáš Tlamka, který po výborném výkonu dojel na třetím místě.

Výsledky Moravce: Žákyně: Tereza Obořilová 6. místo, žáci: Tomáš Tlamka 28. místo, Michal Šmída 44. místo, kadetky: Adéla Šafářová 1. místo, kadeti: Dominik Prudek 12. místo, Jan Šmída 46. místo. Junioři: Patrik Kolář 29. místo, Lukáš Gregor 47. místo. Muži Expert: Tomáš Tlamka 3. 0místo, Petr Bořil 7. místo.

Třetí závod Českého poháru se jede 16. června v Kutné Hoře.


