---
title: Sklepy navštíví publicista Jan Rejžek
authors: Tomáš Trumpeš
category: kultura
tags: 
- 21-2014
- Boskovice
---

Přední český kritik a publicista Jan Rejžek navštíví v pátek 30. května boskovický hudební klub Sklepy, kde od 19 hodin představí svůj pořad Kaleidoskop.

„Jan Rejžek se po mnoha letech rozhodl obnovit svůj poslechový klubový pořad, který volně navazuje na programy, které připravoval za minulého režimu po celé republice. Zhruba dvouhodinový pořad sestává ze dvou částí. První je věnována tvorbě domácí a druhá, nazvaná Letem světem rozšíří naše obzory v hudbě zahraniční. Po skončení programu bude následovat živé hudební překvapení,“ uvedl Jan Bařinka z dramaturgické rady klubu Sklepy.

