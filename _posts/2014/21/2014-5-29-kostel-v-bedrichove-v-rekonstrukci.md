---
title: Na kostele v Bedřichově začala rekonstrukce
authors: Petra Bílá
category: zpravodajství
tags: 
- 21-2014
- Bedřichov
---
Bedřichovský kostel sv. Mikuláše je obehnán lešením. Jak prozradil farář Slavomír Bedřich, který spravuje farnost v Bedřichově, plánují na kostele udělat rozsáhlé opravy. „Má se dělat fasáda, chceme také vyměnit stávající střešní krytinu za měděný plech. V plánu jsou výkopy kolem kostela, dáme tam štěrk, abychom budovu odvlhčili. Z venkovních prací je to vše. Uvnitř kostela chceme ještě obnovit elektroinstalaci,“ vyjmenoval Slavomír Bedřich. Dodal, že dělníci už na opravách několik dní pracují. „Celkově jsme rekonstrukci kostela vysoutěžili za čtyři a půl milionu korun. Z toho deset procent půjde z peněz farnosti, zbylých devadesát procent pokryje dotace ze Státní zemědělského a intervenčního fondu,“ uzavřel bedřichovský farář.
