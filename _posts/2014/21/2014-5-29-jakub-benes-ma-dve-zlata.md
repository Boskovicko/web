---
title: Jakub Beneš má dvě zlata
authors: Lubomír Slezák
category: sport
tags: 
- 21-2014
- Boskovice
- Blansko
---
Celou sobotu 17. května závodili deseti a jedenáctiletí plavci v blanenském bazénu na Krajském přeboru mladšího žactva. Boskovický oddíl reprezentovali tři chlapci a dvě děvčata. Konkurence v kraji je v těchto ročnících skutečně kvalitní, především brněnské plavecké oddíly vychovávají velmi silné plavecké jedince. Boje o medaile tak byly naprosto jedinečné.

Nejúspěšnějším plavcem boskovického oddílu byl jedenáctiletý Jakub Beneš, který v Blansku získal dvě zlaté medaile. Dalším medailistou byl desetiletý Martin Kopáček, který si vyplaval dva bronzy.

Statečně se s vodou rvali jedenáctiletý Filip Horák a desetiletá děvčata, Anna Bednářová a Lucie Dušilová. Atmosféra na Krajském přeboru byla perfektní, plavalo se ve skvělé atmosféře.


