---
title: Boskovickým plavcům cinkaly na krku medaile
cover-photo: http://i.zoul.cz/t3XcCYB.jpg
authors: Lubomír Slezák
category: sport
tags: Boskovice plavání 24-2014 
---

Minulý týden se dva plavci boskovické klubu zúčastnili Letního poháru České republiky desetiletého žactva, tedy plavců ročníku narození 2004. Závody se konaly v 25 metrovém bazénu s 8 drahami, ve kterém se o co nejlepší výsledek snažili Anna Bednářová a Martin Kopáček, kteří bojovali s ostatními sportovci z 36 oddílů z celé Moravy.

Konkurence byla velmi silná, ale i přesto Martin Kopáček, který v disciplíně 100 metrů motýlek obsadil třetí místo, vybojoval bronzovou medaili. I Anna Bednářová ukázala, že je bojovnice, a v silné konkurenci obsadila sedmé místo na 100 metrů prsa.

Jakub Beneš a Filip Horák se zúčastnili Letního poháru České republiky jedenáctiletého žactva. V konkurenci plavců z 39 oddílů z Moravy, v disciplíně 100 metrů prsa zvítězil Jakub Beneš. Ke zlaté medaili pak přidal ještě bronzovou v závodu na 200 metrů prsa. Filip Horák v silné konkurenci obsadil dvanácté místo na 100 metrů prsa.