---
title: Blansko zakončilo divizní sezónu výhrou
cover-photo: http://i.zoul.cz/g5BnD8L.jpg
authors: Lubomír Slezák
category: sport
tags:
- okres Blansko
- fotbal
- 24-2014 
---

Moravské fotbalové soutěže minulý víkend skončily. Jediný reprezentant našeho okresu v divizi, tým Aposu Blansko, se s fanoušky rozloučil výhrou a skončil na skvělém pátém místě.
V krajském přeboru se z výhry v posledním kole radovalo Ráječko a patří mu čtvrté místo. V I. A třídě sk. A Kunštát porazil doma Miroslav a skončil druhý, třetí pak jsou Boskovice, které si poslední kolo předehrály. Horní polovinu tabulky uzavírá Bořitov.

Divize: Blansko – Líšeň B 5:3 (1:0), 57. a 73. Trtílek, 30. Müller, 66. Nečas, 88. Koudelka.

Blansko: Juran - Gromský, Müller, Čoupek, Vágner, Buchta (65. Skoupý), Horáček (68. Zouhar), Šplíchal, Nečas (79. Hansl), Trtílek (83. Hepp), Koudelka.

První velkou šanci měli po čtvrthodině hry hosté, Omelchenko však Jurana nepřekonal. Domácí odpověděli střelou Koudelky, ve 30. minutě se po rohovém kopu Koudelky přesnou hlavičkou prosadil David Müller.

Ve 47. minutě Drábek přízemní střelou vyrovnal, o deset minut později Trtílek utekl a prostřelil hostujícího Ziga. Jenže téměř vzápětí Milotínský opět vyrovnal. V 66. minutě Koudelka ideálně našel Skoupého, jehož luxusní přihrávku Nečas proměnil ve třetí branku. V 73. minutě Koudelka uvolnil Nečase, po jehož přihrávce Trtílek zvýšil vedení Blanska. V 76. minutě Oleksiy Omelchenko vrátil hostům naději na bodový zisk, ale v 88. minutě definitivně rozhodl o výsledku Koudelka, který po samostatném úniku, kličce brankáři a střele do prázdné branky napsal tečku za velmi vydařenou sezónou divizního nováčka.

Další výsledky: Bystřice n. P. - Stará Říše 3:1 (3:0), Tasovice - Pelhřimov 2:3 (0:3), Napajedla - Vrchovina 7:0 (3:0), Uherský Brod - Velké Meziříčí 1:0 (1:0), Bohunice - Rosice 2:3 (2:1), Polná - Bystrc 4:4 (2:3), Hodonín - Vyškov 2:1 (0:0).

1. Vyškov 	30 20 6 4 	70:31 	66
2. Rosice 	30 21 2 7 	65:34 	65
3. Vrchovina 	30 16 5 9 	40:37 	53
4. Líšeň 	30 14 7 9 	59:32 	49
5. Blansko 	30 11 9 10 	53:50 	42
6. V. Meziříčí 	30 12 5 13 	43:48 	41
7. Bystřice 	30 11 6 13 	40:48 	39
8. Pelhřimov 	30 11 5 14 	60:57 	38
9. Polná 	30 10 8 12 	51:57 	38
10. Stará Říše 	30 9 9 12 	43:58 	36
11. Hodonín 	30 7 14 9 	37:41 	35
12. Uh. Brod 	30 9 8 13 	28:48 	35
13. Napajedla 	30 10 4 16 	36:47 	34
14. Tasovice 	30 9 6 15 	46:53 	33
15. Bystrc 	30 7 10 13 	48:60 	31
16. Bohunice 	30 7 8 15 	37:55 	29

Z divize sestupují do Jihomoravského krajského přeboru celky Bystrce a Bohunic, konečné výsledky krajských soutěží přineseme v příštím čísle.