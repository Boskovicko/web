---
title: Kunštátský fotbal slaví osmdesáté výročí
authors: Lubomír Slezák
category: sport
tags: Kunštát fotbal 24-2014 
---

Fotbalisté Ladislav Vízek, Jiří Novotný, Vladimír Šmicer, Michal Horňák, Vratislav Lokvenc, Libor Sionko a Jiří Jarošík, herci Jakub Kohák, Roman Skamene a další se představí v sobotu 28. června na fotbalovém hřišti v Kunštátě, kde se v rámci oslav 80 let kunštátské kopané střetnou s kunštátskými legendami.

Součástí Kunštátské fotbalové pouti, která startuje od 9 hodin, bude i turnaj žáků a zápas mezi Kunštátem a výběrem OFS Blansko.
Diváci se mohou těšit i na ukázky práce policejních psů, taneční vystoupení, ocenění zasloužilých členů a sponzorů a předání poháru přípravkám za vítězství v okresním přeboru.

Hlavní zápas je na programu v 16 hodin, poté bude následovat autogramiáda, diskotéka, promítání fotografií a filmových ukázek z historie klubu a projekce osmifinálového zápasu mistrovství světa.

Program oslav: 9.00 turnaj žáků, 12.30 doprovodný program, 13.30  Kunštát muži – výběr OFS Blansko, 15.00 doprovodný program, 16.00 All Stars Team Výběr hvězd – Kunštátské legendy.