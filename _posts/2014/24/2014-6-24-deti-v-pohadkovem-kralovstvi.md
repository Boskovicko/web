---
title: Děti navštívily pohádkové království
cover-photo: http://i.zoul.cz/QtWFnX3.jpg
authors: Libuše Magniová
category: napsali nám
tags: 24-2014 
---

Začátkem května se děti boskovického Dětského domova vypravily za pohádkami do Moravského krasu. Nebyly zde poprvé. Předcházela účast na jeho jarním úklidu, poznání Punkevní jeskyně s nádhernými krápníky i propasti Macochy a jejího příběhu o zlé maceše.

Tentokrát děti nejdříve navštívily Informační centrum v Blansku, kde se seznámily s nedávno vydanou knížkou Dobrodružství šneka Krasíka. S touto novou knižní podobou pohádek lze prostřednictvím kouzel šneka Krasíka cestovat po nádherném území Moravského krasu a v deseti pohádkových kancelářích získat razítka do pohádkového cestovního pasu. Cestovatelům z Dětského domova na výletě za poznáním míst, kde se odehrává děj pohádek, přálo počasí a hlavně nechyběla dobrá nálada. Po krátkém zastavení na blanenském náměstí Svobody u sousoší dvou hříbat a lípy Svobody lehce zvládly pěší túru přes Klepačov do Olomučan. 

Každá pohádka ukrývá ve svém obsahu i mnohá tajemství, která mohou sloužit k zamyšlení dětem i dospělým. Společně s přírodními krásami a historickými skutečnostmi je dobré si je občas i připomenout.V následujícím letním období máme dosti příležitostí k návštěvám zajímavých míst Moravského krasu. Také děti Dětského domova v Boskovicích se těší na další pohádkové putování se šnečkem Krasíkem.