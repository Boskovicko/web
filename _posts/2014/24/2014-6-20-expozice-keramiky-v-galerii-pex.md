---
title: V galerii Pex otevřeli expozici letovické keramiky
authors: Tomáš Trumpeš
category: kultura
tags: Letovice 24-2014 
---

V letovické galerii Pex bylo minulý týden otevřeno nové Muzeum letovické keramiky – stálá výstava letovické keramiky z období první republiky.

Zastoupena je zde keramička Josefa Mrázka a továrna Františka Pexidera. K vidění jsou plastiky Emila a Rudolfa Hlavicových, Františka Hořavy, Josefa Axmanna, Franty Úprky a dalších sochařů. „V expozici z keramičky Josefa Mrázka je ke zhlédnutí malovaná užitková keramika, kterou Josef Mrázek vyvážel do USA. Celkově expozice obsahuje přibližně 100 kusů sošek a 200 kusů Mrázkovy keramiky,“ popsala galeristka Helena Kalasová.