---
title: "Sonda teen: Rétorika"
authors: Ludmila Dobrozemská
category: publicistika
tags:
- ankety
- sonda teen
- 24-2014 
---

Správné vyjadřovaní a mluvení se v dnešní době považuje jaksi za samozřejmost. Učili jste se ve škole jak správně mluvit? Myslíš, že je řečnické umění důležité?

### Pavel, 12 let
Vůbec jsme se to neučili. Jestli to je důležité, nevím.

### Lenka, 14 let
Pár pouček nám paní učitelka řekla, ale nebylo toho mnoho. Myslím, že umět mluvit je velmi důležité.

### Kamil, 15 let
Neučili, ale myslím, že to je důležité.

### Míla, 15 let
Ve škole jsme se to neučili. Ale chodila jsem do dramatického kroužku, kde jsem se tyhle věci dozvěděla a čerpám z těchto informací dodnes.

### Marek, 17 let
Správně mluvit? Ve škole? To ne. Chtějí po nás, abychom se dobře vyjadřovali, ale že by nás to naučili, to ne. Sice nějaké poučky sem tam padnou, ale chtělo by se tomu věnovat možná chvilku déle.

### Kateřina, 18 let
Vůbec si nevzpomínám, že bychom ve škole něco takového dělali. Tedy nemůžu vyvrátit, že jsme si o tom možná něco říkali. Myslím si, že takové umění by se na školách vyučovat mělo, protože se to hodí každému a ne že ne.

### Jaroslav, 21 let
S lítostí musím říct, že se mi „řečnického“ vzdělání nedostalo, což zpětně považuji za velkou chybu. Všude se očekává, že se budu umět vyjadřovat, správně prezentovat referáty, klesat hlasem nebo naopak přidat. Výuku toho bych určitě přivítal.