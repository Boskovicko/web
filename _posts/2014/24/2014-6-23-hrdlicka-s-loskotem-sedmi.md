---
title: Hrdlička s Loskotem byli sedmí v poháru 
authors: Lubomír Slezák
category: sport
tags: Sangerhausen Svitávka kolová 24-2014 
---

Druhým turnajem pokračoval v německém Sangerhausenu letošní ročník Světového poháru v kolové a mezi deseti účastníky měla Česká republika dvojnásobné zastoupení, páry Jiří Hrdlička, Pavel Loskot (SC Svitávka) a Pavel Šmíd, Petr Skoták (Favorit Brno).

V základní skupině dvojice Svitávky prohrála s pozdějšími vítězi turnaje, dvojicí Simon König/Florian Fischer (RC Höchst 2), nad její síly byly i páry RSV Sangerhausen a RV Obernfeld (konečné 4. resp. 5. místo). Výhra nad italskou dvojicí Renato Bianco/Andry Accola pak znamenala čtvrté místo ve skupině.

V závěrečném souboji o sedmé místo porazili Hrdlička se Staňkem pár Severin Waibel/Benjamin Waibel (RMV Pfungen) 4:2 a do poháru si připsali 20 bodů. O pět bodů víc si připsal za šesté místo brněnský pár.