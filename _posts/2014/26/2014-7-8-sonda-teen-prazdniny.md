---
title: "Sonda teen: Horizonty"
authors: Ludmila Dobrozemská
category: publicistika
tags:
- ankety
- sonda teen
- 26-2014 
---

Prázdniny jsou příležitostí k návštěvě míst, kde člověk ještě nebyl. Vydáš se v letních měsících poznávat jiné končiny?

### Aneta, 17 let
Ještě nemám přesné plány na prázdniny, takže nevím, jestli se někam vydám. Spíš to vypadá, že ne.

### Klára, 18 let
O prázdninách pojedu určitě na dovolenou k moři. Jinak se do zahraničí nechystám, spíše bych se chtěla podívat po České republice a pořádně si projít nějaké území.

### Michaela, 20 let
Anketu zodpovídám z Anglie, kde jsem nikdy předtím nebyla a kde hodlám strávit cele prázdniny. A to jak pracovně, tak cestovatelsky. Byla by škoda toho nevyužít. A všem ostatním radím, ať s prázdninami naloží úplně stejně. Kdy jindy, když ne teď?

### Magdalena, 20 let
Chystáme se autem do Chorvatska. Uvidíme, jestli vše vyjde, jak si představuji. Jinak uvidím, jaké příležitosti se o prázdninách naskytnou.

### Lukáš, 21 let
S rodinou jedu na dovolenou k moři. Nic jiného zatím neplánuji.

### Jarin, 21 let
Prázdniny jako zaměstnaný člověk nemám. V celozávodce pojedu do Čech.