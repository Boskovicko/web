---
title: Mladí hráči šprtce mají další krajský titul
authors: Lubomír Slezák
category: sport
tags: Brno šprtec 4-2014
---

V neděli 19. ledna se v brněnských Kohoutovicích odehrálo krajské kolo ligy škol a mezi desítkou účastníků nechyběl ani tým DDM Boskovice ve složení Jan Feruga, Jáchym Patloka a Mojmír Stloukal.

Poprvé se také týmová soutěž hrála švýcarským systémem, ve kterém se družstva pokusila probojovat mezi první čtyřku, což znamenalo postup do moravského semifinále (bude se hrát 2. března ve Žďáru nad Sázavou).

V šesti kolech se potvrdila kvalita hráčů z Boskovic. Se ziskem 5,5 bodu tým DDM zvítězil před druhými Kohoutovicemi (4,5 bodu) a třetími Bohunicemi (3,5 bodu). Boskovické družstvo těžilo především z vyrovnanosti všech tří hráčů, kteří si po zásluze vybojovali titul nejlepšího žákovského družstva Jihomoravského kraje.