---
title: Nejlepším fotbalistou okresu je opět Jan Trtílek
authors: Lubomír Slezák
cover-photo: http://i.imgur.com/OPI0PfG.jpg
category: sport
tags: Blansko fotbal 4-2014
---

Okresní fotbalový svaz Blansko vyhlásil v pátek na slavnostním večeru v zámeckém skleníku v Boskovicích výsledky ankety Nejlepší fotbalista roku 2013.

Letos bylo vyhlášeno celkem sedm kategorií: Nejlepší fotbalista, fotbalistka, dorostenec, žák, hráč přípravky, trenér a rozhodčí. Poprvé se uváděla osobnost okresu do síně slávy.

V hlavní kategorii obhájil loňský titul obhájil Jan Trtílek (FK Blansko) stejně jako v kategorii žen Kateřina Zoubková (FK Kunštát).

Do Síně slávy byl jako první uveden Zdeněk Skřipský (Rájec-Jestřebí). Dále trenér Radek Sedláček (Rájec-Jestřebí), rozhodčí Miroslav Nejezchleb, hráč přípravky Dominik Zouhar (Lipovec), žák Lukáš Vorlický (FC Boskovice) a dorostenec Michal Zouhar (Šošůvka).

Nejlepší fotbalistka: Kateřina Zoubková (FK Kunštát).

Nejlepší fotbalista: 1. Jan Trtílek (FK Blansko), 2. Martin Sehnal (Olympia Ráječko), 3. Ondřej Španěl (FK Kunštát), 4. Jakub Tenora (Olympia Ráječko), 5. Martin Fadrný (Bohemians Praha, hostování FC Boskovice), 6. Tomáš Zouhar (Kotvrdovice), 7. Jan Sehnal (Olympia Ráječko), 8. Petr Gromský (Rudice, hostování FK Blansko), 9. Jiří Vorlický (FC Boskovice, hostování Vilémovice), 10. Marek Pernica (FK Blansko, hostování Vilémovice), 11. Antonín Preč (FC Boskovice, hostování FK Kunštát).

Celé vyhlašování doprovázela hudební skupina Espuelas a představil se i Taneční club Tancini z Boskovic. Ceny vyhlášeným předávali významní hosté – poslanec Parlamentu České republiky Lubomír Toufar, starosta města Blanska Ivo Polák, hráč 1. FC Slovácko Jan Trousil, bývalí hráči Zbrojovky Brno Karel Jarůšek a Rostislav Václavíček nebo držitel stříbrné medaile z MS ve fotbale v Chile 1962 Jiří Tichý.