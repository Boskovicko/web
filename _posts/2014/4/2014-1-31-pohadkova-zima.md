---
title: Pohádková zima
authors: Zuzana Fajglová
category: napsali nám
photo: http://i.imgur.com/gR7w1Sk.jpg
tags: školky 4-2014
---

V našem školním vzdělávacím programu se zaměřujeme na rozvoj řečových schopností dětí a spolupráci s rodinou, přemýšleli jsme proto, jak toto propojit v ideálním čase – před Vánoci, kdy se zima zdá nejpohádkovější a přímo vybízí k vyprávění příběhů, tradicím a rodinné pohodě.

Připravili jsme odpoledne s rodiči, které si prožila každá třída po svém – zdobily se perníčky, popíjel ovocný punč, který připravovaly děti, rodiče četli vánoční příběhy, kniha kolovala po kruhu, zpívaly se koledy, hrálo divadlo, rodiče měli možnost si vyzkoušet diskusní kruh a v něm nám přiblížit, jaké tradice dodržovali, když oni byli dětmi, někde se dokonce nejen příběh vymýšlel, ale i výtvarně ztvárňoval.

Každopádně jsme se všichni na okamžik zastavili a strávili společně příjemnou předvánoční chvíli. A o to šlo především.