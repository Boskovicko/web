---
title: Letovičtí se konečně dočkají sběrného dvora
authors: M. Krajíčková
category: zprávy
tags: Letovice odpad 4-2014
---

Po několikaletých odkladech se plánovaný sběrný dvůr odpadu za Letovicemi na Červeném vrchu dočká realizace. I přesto, že náklady na jeho vybudování budou vysoké, jsou letovičtí radní spokojeni, že po mnoha peripetiích bylo v lednu staveniště předáno firmě Stylstav z Křižanova, která se postará o dokončení stavby.

Od listopadu by sběrné místo mělo začít sloužit svému účelu. Jak uvedl místostarosta Letovic Jiří Palbuchta, finančně je stavba zajištěna z rozpočtu Evropské unie, ze Státního fondu životního prostředí ČR a z dotací Jihomoravského kraje. Počítá se s náklady 16,5 milionu, z toho dotace pokryjí 14 milionů. 
Po dokončení stavby budou provozovatelem sběrného dvora letovické technické služby.