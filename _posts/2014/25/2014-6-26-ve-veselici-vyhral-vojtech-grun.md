---
title: Ve Veselici vyhrál Vojtěch Grün
cover-photo: http://i.zoul.cz/scGA8z4.jpg
authors: Lubomír Slezák
category: sport
tags: Veselice běh 25-2014 
---

První ročník veselického závodu Lesempolem v Okresní běžecké lize Blansko se vydařil na jedničku. Nejrychlejšímu muži, Vojtěchu Grünovi z AC Okrouhlá/VSK Univerzita Brno, se podařilo srazit loňský traťový rekord nultého ročníku o dvě a půl minuty.

Trasa odpovídala svému názvu, byla klikatá – lesem, polem, silnicí, kameništěm, trávou a slámou. Lesní část byla skutečně terénní, na obrátce u rozhledny běžcům odlétávaly kameny od bot při seběhu a pěšiny s vysokou travou nutily závodníky zvedat kolena pěkně vysoko.

V hlavním závodě se v cíli jako první s více než dvouminutovým náskokem objevil Vojtěch Grün (VSK Univerzita Brno/AC Okrouhlá) v čase 37:38. Druhý v cíli stanul Hynek Dolák z Blanska, také s časem pod 40 minut. Tomáš Večeřa z Relax Olešnice doběhl třetí.
V ženských kategoriích opět kralovaly veteránky, Zdenka Komárková z Olešnice skončila po dlouhé době těsně druhá, když se z vítězství radovala Lenka Jančaříková z Brna. V ženách pod 40 let vyhrála Hana Vejrostová z Lukovan.

Junioři běželi kratší pětikilometrovou trať, nejrychlejší byl Petr Konečný z VSK Univerzita Brno/AC Okrouhlá.

**Muži:** 1. Vojtěch Grün (AC Okrouhlá/VSK Uni Brno), 37:38, 2. Tomáš Večeřa (Relax Olešnice), 41:06, 3. Filip Pavloň (Boskovice), 41:21. **Veteráni 1:** Hynek Dolák (Blansko), 39:48, 2. Richard Němec (Blansko), 41:48, 3. Gustav Grün (AC Okrouhlá), 42:05. **Veteráni 2:** 1. Pavel Jína (Ligasto Olomouc), 42:00, 2. Vladimír Buřt (Sokol Blansko), 44:16, 3. Karel Zoubek (Vanovice), 45:25. **Veteráni 3:** 1. Aleš Stráník (Blansko), 50:27, 4. Miloslav Bayer (ASK Blansko), 54:18.

**Ženy:** 1. Hana Vejrostová (Lukovany), 46:01, 2. Petra Zachová (Emanuel), 48:30, 3. Alena Kriklová (Prostějov), 48:37. **Veteránky:** 1. Lenka Jančaříková (AAC Brno), 45:06, 2. Zdeňka Komárková (Olešnice), 45:45. 

Příštím závodem je Sloupská lesní patnáctka, která má již více než třicetiletou tradici.