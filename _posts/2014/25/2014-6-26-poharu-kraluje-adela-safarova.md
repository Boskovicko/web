---
title: Adéla Šafářová v poháru nadále vládne
cover-photo: http://i.zoul.cz/eT25g2I.jpg
authors: Lubomír Slezák
category: sport
tags:
- Kutná Hora
- Benešov
- cyklistika
- 25-2014 
---

Český pohár horských kol se přestěhoval na dva dny do Kutné Hory a reprezentanti klubu Moravec Benešov přivezli z tohoto klání zlato a bronz.

V sobotu devět bikerů absolvovalo závod ve sprintu a Tereza Obořilová se dokázala v závodě žákyň prosadit na bronzový stupínek. V nedělním klasickém cross-country pak Adéla Šafářová potvrdila třetím vítězstvím v řadě svoji letošní suverenitu mezi kadetkami. O osm vteřin porazila svoji největší konkurentku Denisu Lukešovou.

Dařilo se i ostatním, kteří si povětšinou v Kutné Hoře zlepšili svoje prvoligová maxima.

### Z výsledků

Neděle 15. června: Žákyně: Tereza Obořilová 5. místo, Anna Zemánková 15. Žáci: Tomáš Tlamka 25. místo, Michal Šmída 42. místo. Kadetky: Adéla Šafářová 1. místo, Věra Nezvedová 21. místo. Kadeti: Dominik Prudek 11. místo, Jan Šmída 42. místo. Junioři: Jirka Štěpaník 18. místo, Patrik Kolář 25. místo. Muži Expert: Petr Bořil 5. místo, Tomáš Tlamka 6. místo. Ženy Elite: Eva Zemánková 20. místo. Muži Elite: Radim Kovář 17. místo.

Sobota 14. června – sprinty: Žákyně: Tereza Obořilová 3. místo, Anna Zemánková 9. místo. Žáci: Tomáš Tlamka 24. místo, Michal Šmída 27. místo. Kadetky: Věra Nezvedová 15. místo. Kadeti: Dominik Prudek 6. místo, Jan Šmída 30. místo. Junioři: Patrik Kolář 15. místo, Jirka Štěpaník 26. místo. 

Český pohár pokračuje 5. července v Peci pod Sněžkou.