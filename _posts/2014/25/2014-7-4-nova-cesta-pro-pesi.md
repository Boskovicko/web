---
title: Nová cesta pro pěší
authors: M. Krajíčková
category: zpravodajství
tags: Vanovice 25-2014 
---

Začátkem června převzali Vanovičtí od stavební firmy do užívání nově zbudovanou více než kilometrovou cestu, která je určena pro pěší.

„Z Drválovic do Vanovic vždy vedla cesta, ale byla prašná a při větších deštích bahnitá. I s ohledem na skutečnost, že se v Drválovicích začínají stavět nové domy, jsme se rozhodli vybudovat tuto vodopropustnou komunikaci. Vzhledem k tomu, že nešlo o velké terénní zásahy, byla cesta nákladem 200 tisíc korun z rozpočtu obce za 14 dní vybudovaná. Protože končí ve Vanovicích u kulturního domu, pohodlně a hlavně bezpečně se po ní dostanou nejen školáci do školy, ale také ostatní občané mířící za kulturou, sportem, či do kostela,“ upřesnil starosta Vanovic Petr Dvořáček.