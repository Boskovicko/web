---
title: Stopa zve do Krhova na Dětskou portu
authors: M. Krajíčková
category: kultura
tags:
- Skalice nad Svitavou
- Krhov
- 6-2014
---

Soutěž mladých hudebníků Dětská porta připravil i letos skalický oddíl Stopa. Už 27. ročník proběhne v kulturním domě v Krhově 1. března od 13 hodin.

Jedná se o soutěž dětských kapel ve třech kategoriích: muzikanti do čtrnácti let, do osmnácti let a jako oddíl. Každá skupina nebo oddíl dostane prostor zahrát dvě až tři písně a výkony soutěžících zhodnotí pětičlenná odborná porota, která také současně vybere i účinkujícího, jenž bude moci vystoupit na Festiválku bez bojů a válek v létě v Boskovicích. Hostem hudebního odpoledne bude Martin Krajíček. Pro dospělé je večer připraven country bál se skupinou Trní.

Přihlášku do soutěže je potřeba zaslat nejpozději do 21. února. Bližší informace na webu [stopa.wz.cz](http://stopa.wz.cz/) nebo na adrese <eva.js@seznam.cz>.