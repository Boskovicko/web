---
title: Nejmladší plavci závodili v Brně
authors: Lubomír Slezák
cover-photo: http://i.imgur.com/Mp5oP6l.jpg
category: sport
tags: Brno Boskovice plavání 6-2014
---

Pro nejmladší žactvo se uskutečnil v Brně na Lesné o posledním lednovém víkendu již 15. ročník mezinárodních závodů Brněnský tučňáček. Celkem bylo přihlášeno ke startům 346 závodníků z 34 oddílů (Česká republika, Slovenská republika, Maďarsko). Konkurence byla opravdu veliká, vždyť v každé disciplíně se představilo kolem sedmdesáti plavců.

Boskovický oddíl reprezentovali Anna Bednářová a Martin Kopáček v kategorii nejstarších, tedy desetiletých. V mladších Tereza Trubejla, Marek Vitouch, Kevin Nečas a Jáchym Ryšávka. Předposlední jmenovaný Kevin Nečas měl v Brně svou závodní premiéru a ukázal, že se v tak silné konkurenci rozhodně neztratí a v dalších závodech o něm bude slyšet. Jáchym Ryšávka patřil k nejmladším plavcům celého závodu a ukázal všem, že bojovnost a píle mu rozhodně nejsou cizí. V závodě na 25 metrů skončil těsně za stupni vítězů a v kraulové pětadvacítce všem ostatním starším plavcům taktéž ukázal záda. Marek Vitouch a Tereza Trubejla si ve všech disciplínách zaplavali své osobní rekordy, velkým bojovníkem je také Martin Kopáček, který sklízí úrodu v podobě zlepšených časů, s časy se statečně prala i Anička Bednářová.

Je vidět, že v Boskovicích vyrůstá další silná plavecká generace.