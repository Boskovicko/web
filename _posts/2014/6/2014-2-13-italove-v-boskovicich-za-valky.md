---
title: Italové v Boskovicích během 1. světové války
authors:
    - Ivana Bojdová
    - Karel a Eva Šebkovi
category: napsali nám
tags: 6-2014
---

Během 1. světové války našlo v Boskovickém hejtmanství přechodný domov téměř 2000 říšských Italů z oblasti jižního Tyrolska. Přijeli k nám v roce 1915 po vypuknutí války Itálie s Rakouskem. Našli zde dočasný domov, obživu a děti zde chodily do školy. Většině se tady podařilo přežít období, kdy se jejich vlastní domovy ocitly uprostřed válečné vřavy. Potomci těchto vysídlenců i v dnešní době s úctou udržují vzpomínky na jejich pobyt u nás.
V letošním roce uplyne 100 let od vypuknutí 1. světové války.

Rozhodli jsme se tuto nelehkou dobu připomenout vydáním knihy a uspořádáním výstavy Italští uprchlíci na Moravě. Rádi bychom Vás poprosili, abyste nahlédli do rodinných archivů a pokud máte nějaké fotografické nebo písemné památky o Italech z této doby, zapůjčili nám je. Materiály, které byste nám zapůjčili, přineste na Městské informační středisko Boskovice. Dokumenty, které nám svěříte, po zkopírování nebo naskenování okamžitě vrátíme.
Děkujeme za Vaši ochotu a spolupráci s námi.