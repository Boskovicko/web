---
title: Hokejová tajenka bude za týden vyřešena
authors: Lubomír Slezák
category: sport
tags:
- okres Blansko
- hokej
- 6-2014
---

Do konce základní části hokejové Krajské ligy Jižní Moravy a Zlínska zbývají už jen dvě kola. Vrcholí tedy boj o postup do play-off v obou částech této soutěže.

V té jihomoravské udělali velký krok do závěrečných bojů hokejisté Boskovic, kteří v posledních odehraných dvou kolech neztratili ani bod.

Z trojice Boskovice, Blansko, Warior Brno tak mají boskovičtí nejlepší výchozí pozici pro postup. V neúplné tabulce jim patří šesté místo s tříbodovým náskokem na Blansko. Oba tyto týmy se střetnou v posledním kole základní části, ale pokud Boskovice v sobotu neztratí body v Uherském Brodu, bude o jejich lepším umístění rozhodnuto. Do hry bude chtít promluvit také brněnský Warior, který v sobotu hostí třetí Velké Meziříčí a končí v Rosicích.

23\. kolo: SK Minerva Boskovice – HC Štika Rosice 8:3 (1:1, 4:1, 3:1), Matouš 3, Karlíček 2, Kroupa, Zajíc, Křesťan.

Ve vyrovnané první třetině si oba týmy moc příležitostí nevypracovaly. V páté minutě domácí brankář Vybíral maskou vyrazil střelu Krejčího, o pět minut později využily Boskovice přesilovku, když přihrávku Skácela využil Kroupa. Necelé dvě minuty před koncem je vyrovnáno, když hostující Ludvík využívá hrubku domácí obrany. Oba celky hrály ve vysokém tempu, překvapivé je to především u týmu Rosic, který hraje jen s dvanácti hráči.

Ve druhé části se pomalu rozjíždí brankostroj Boskovic. Necelé tři minuty po zahájení třetiny sice hosté využili přesilovku, ale na vyrovnání domácí fanoušci nečekali ani celou minutu. Další branka do hostující sítě přišla z hole Karlíčka ve 33. minutě, ve 35. Matouš bekhendem zvýšil na 4:2. V poslední minutě se premiérově trefil Zajíc a o zápase bylo rozhodnuto.
Ve třetí třetině se nejprve dvěma efektními zákroky blýskl Vybíral, v 51. minutě gólman Čížek inkasuje pošesté po střele Matouše. V 55. minutě stejný hráč kompletuje svůj hattrick, v 59. minutě hokejisté Rosic korigují výsledek, poslední gól patří v poslední minutě Křesťanovi.

Další výsledky: Kroměříž – Velká Bíteš 4:7, Warrior Brno – Šternberk 1:3, Uničov – Uherský Ostroh 8:4, Blansko – Brumov-Bylnice 3:4 SN, Uh. Brod – Velké Meziříčí 2:4.

24\. kolo: Uherský Ostroh – Boskovice 4:5, Rosice – Uherský Brod 3:8, Velká Bíteš – Uherské Hradiště 7:3, Velké Meziříčí – Blansko 2:3 SN.

1. Velká Bíteš 	23 15 0 3 5 	101:67 	48
2. Uničov 	22 14 1 3 4 	111:78 	47
3. V. Meziříčí 	22 14 0 3 5 	98:69 	45
4. Šternberk 	21 13 0 1 7 	93:77 	40
5. Kroměříž 	21 10 5 0 6 	102:91 	40
6. Boskovice 	22 11 0 2 9 	80:95 	35
7. Bylnice 	21 9 3 0 9 	83:72 	33
8. Blansko 	22 7 4 3 8 	85:82 	32
9. Warrior 	21 9 1 1 10 	82:60 	30
10. Uh. Brod 	21 7 2 1 11 	69:82 	26
11. Uh. Ostroh 	23 4 1 3 15 	76:105 	17
12. Rosice 	22 2 5 0 15 	78:124 	16
13. Uh. Hrad. 	21 3 1 3 14 	75:131 	14

Zbývající program: 25. kolo, so 15. 2.: Warrior Brno – V. Meziříčí, Uh. Brod – Boskovice, Blansko – Rosice. 26. kolo, ne 23. 2.: Rosice – Warrior Brno, Boskovice – Blansko.
