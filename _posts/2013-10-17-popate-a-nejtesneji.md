---
title: Popáté a nejtěsněji
layout: clanek
author: Lubomír Slezák
category: sport
---

Jen čtyři vteřiny dělily v cíli Adélu Šafářovou (Moravec Benešov) od druhé Denisy Lukešové (Author Team Stupno) v Lounech, kde se jel pátý závod Českého poháru v cyklokrosu. Po předchozích deštích a noční bouřce byla trať byla velice podmáčená. Nejtěžší byl úsek ve výběhu na ochoz velodromu. Adéla Šafářová i přesto proměnila svůj pátý start v páté vítězství, výborně jí sekundoval Petr Bořil, který v závodě mužů Elite atakoval první desítku. Nakonec dojel na výborném jedenáctém místě. S jistotou vyjel body i Dominik Prudek, v kategorii kadetů byl v cíli na 21. místě. Cyklokrosový Toi Toi cup pokračuje už tuto neděli ve Veselí nad Lužnicí.