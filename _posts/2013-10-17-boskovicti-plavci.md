---
title: Boskovičtí plavci bojovali v Hodoníně a v Blansku
layout: clanek
author: Lubomír Slezák
category: sport
tags: plavání
---

Vyškovský aquapark se v sobotu 12. října proměnil v úl plný nejmladších plavců z devatenácti oddílů Čech, Moravy i Slovenska. Plavci ročníků narození 2003 a mladší zde bojovali nejen o cenné kovy, ale také o dort z místní cukrárny, který byl hlavní výhrou v závodu na 100 metrů znak. I když boskovičtí plavci dort do Boskovic nedovezli, patřila jim tentokrát jedna zlatá a jedna stříbrná medaile. O zlatou se postaral desetiletý Jakub Beneš v závodě na 100 m prsa, stříbrnou přidala Emma Ryšávková na poloviční prsařské trati. Svou závodní premiéru měla ve Vyškově i šestiletá Barunka Tlamková, která ukázala svou bojovnost a mezi ostatními staršími plavci se rozhodně neztratila. Své osobní rekordy si tentokrát vylepšili Jáchym Ryšávka, Natálka Horáková, Filip Horák i Lucie Dušilová. 

Ve stejný den se v blanenském bazénu uskutečnil již devátý ročník Memoriálu Jaroslava Starého. Zúčastnilo se ho 185 plavců z 14 oddílů a i tentokrát se soutěžilo v kraulovém trojboji o sadu šesti pohárů v jednotlivých kategoriích. Plavec s nejvyšší bodovou hodnotou za disciplíny 50, 100 a 200 m kraul získal největší pohár pro absolutního vítěze. 

Memoriálu se zúčastnilo čtrnáct plavců plaveckého oddílu Minerva DDM Boskovice, úspěšně tento oddíl reprezentovali a vytvořili mnoho osobních rekordů. V mužích se tímto absolutním vítězem stal Milan Kašpařík z Bruntálu a v ženách Anna Tlamková z Boskovic (v barvách Komety Brno). V kategorii starších žákyň obsadila druhé místo boskovická plavkyně Andrea Husovská.